<html>

<!-- Mirrored from www.sant-andreu.com/stap21/casabloc/270705elpunt.htm by HTTrack Website Copier/3.x [XR&CO'2014], Thu, 04 Nov 2021 20:37:27 GMT -->
<head>
<title>Sant Andreu de Palomar segle XXI - STAP.21</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#FFFF99" topmargin="2">
<div align="center">
  <table width="54" border="0">
    <tr bgcolor="#CAE4FF"> 
      <td width="48"><a href="index.html"><img src="logo.gif" width="65" height="62" border="0"></a></td>
    </tr>
  </table>
  <TABLE WIDTH="98%" BORDER="0" BGCOLOR="#BA9101">
    <TR bgcolor="#FFFF00">
      <TD> 
        <table width="100%" border="0" cellspacing="0" cellpadding="0" bgcolor="#BA9101">
          <tr> 
            <td width="86%"><b><font face="Arial, Helvetica, sans-serif" size="3" color="#FFFF00">Unes 
              claus que s'han fet esperar <font size="1">- David Marin</font></font></b></td>
            <td width="14%"> 
              <div align="right"><font size="1" face="Arial, Helvetica, sans-serif"><a href="http://www.vilaweb.com/www/elpunt/noticia?p_idcmp=1457797" target="_blank"></a><a href="http://www.vilaweb.com/www/elpunt/noticia?p_idcmp=1457795" target="_blank"><font color="#000000">El 
                Punt 27/07/05</font></a></font></div>
            </td>
          </tr>
        </table>
        
      </TD>
    </TR>
    <TR bgcolor="#FFFF00"> 
      <TD> 
        <div align="left">
          <table width="100%" border="0">
            <tr> 
              <td colspan="3"> 
                <div align="center"><font face="Arial, Helvetica, sans-serif" size="2"><br>
                  La Generalitat reparteix seixanta-sis anys després uns quants 
                  pisos socials de la Casa Bloc de Sant Andreu,<br>
                  una experiència pionera en habitatge obrer a Barcelona.<br>
                  Eren l'alternativa progressista a les «cases barates», on s'aïllava 
                  la pobresa.<br>
                  <br>
                  </font></div>
              </td>
            </tr>
            <tr> 
              <td width="48%" valign="top"> 
                <p><font face="Arial, Helvetica, sans-serif" size="2"> La Casa 
                  Bloc era un d'aquells vells somnis republicans que la Guerra 
                  Civil va trencar sobtadament. Havia de ser una experiència moderna 
                  i pionera d'habitatge obrer de qualitat, però finalment va servir 
                  d'habitatge complementari de les casernes militars de Sant Andreu 
                  de Palomar. Ahir Adigsa va repartir en règim de lloguer a baix 
                  preu vuit habitatges de la Casa Bloc entre veïns amb pocs recursos 
                  empadronats al districte.</font></p>
                <p><font face="Arial, Helvetica, sans-serif" size="2">No es tracta, 
                  per tant, d'una gran contribució en termes numèrics que solucioni 
                  el sagnant problema de l'habitatge a la ciutat. Però sí que 
                  és una acció amb una important càrrega simbòlica: a la Casa 
                  Bloc feia més de 15 anys que hi havia una vintena de pisos buits, 
                  contradint els objectius amb què s'havia construït el bloc. 
                  L'associació de veïns de Sant Andreu Nord-Tramuntana reclamava 
                  des de feia anys el repartiment dels pisos entre el veïnat.</font></p>
                <p><font face="Arial, Helvetica, sans-serif" size="2">Els vuit 
                  pisos entregats ahir per la Generalitat és fruit d'una primera 
                  fase de la rehabilitació duta a terme durant els últims anys 
                  per l'Institut Català del Sòl (Incasol) al conjunt de l'edifici, 
                  que té un total de 169 habitatges i 11 locals. Vint-i-tres d'aquests 
                  habitatges estaven buits. En pròximes fases s'espera poder entregar 
                  els habitatges pendents.<br>
                  <br>
                  </font></p>
                </td>
              <td width="4%">&nbsp;</td>
              <td width="48%" valign="top"> 
                <p><font face="Arial, Helvetica, sans-serif" size="2"> Amb les 
                  reformes, que tenen un pressupost de 5,86 milions d'euros, també 
                  s'han restaurat les façanes, els blocs 2 i 3, la ludoteca, el 
                  centre sanitari i la residència de vídues, i s'han recuperat 
                  els jardins interiors, que s'han obert al carrer Torras i Bages 
                  després de l'eliminació d'uns baixos que s'hi havien afegit.</font></p>
                <p><font face="Arial, Helvetica, sans-serif" size="2">La Casa 
                  Bloc del carrer Torras i Bages es va promoure el 1933 a través 
                  del Comissariat de la Casa Obrera de la Generalitat. La van 
                  projectar els arquitectes Josep Lluís Sert, Josep Torres Clavé 
                  i Joan Baptista Subirana, del grup GATCPAC, seguint idees de 
                  Le Corbusier i buscant un nou tipus d'habitatge obrer funcional, 
                  sanejat i integrat a l'entorn urbà, en lloc de les illes de 
                  cases barates que proliferaven als afores de les ciutats com 
                  a colònies pobres aïllades.</font></p>
                <p><font face="Arial, Helvetica, sans-serif" size="2">L'edifici 
                  es va enllestir el 1939 i qui el va poder estrenar no van ser 
                  els obrers de les fàbriques de Sant Andreu de Palomar sinó els 
                  militars, policies i altres funcionaris que el nou règim va 
                  desplaçar a la capital catalana.</font></p>
                <p><font face="Arial, Helvetica, sans-serif" size="2"> </font></p>
                </td>
            </tr>
          </table>
          
        </div>
      </TD>
    </TR>
  </TABLE>
  <table width="98%" border="0">
    <tr> 
      <td><font size="1" face="Arial, Helvetica, sans-serif">l'entrecomillat i 
        la cursiva de la paraula '<i>barri</i>' s&oacute;n de la WEB STAP</font></td>
    </tr>
  </table>
  <b><font face="Verdana, Arial, Helvetica, sans-serif" size="5" color="#000066"><a href="javascript:history.back()"><font size="1" color="#CC9900">Tornar</font></a></font></b> 
</div>
</body>

<script language="javascript">
<!--
function openwin(url)
{

var  win=open(url,win,"toolbar=0,menubar=0,resizable=0,screenx=50,screeny=50,left=100,top=50,width=310,height=470,scrollbars=yes")

}

//-->
</script>

<!-- Mirrored from www.sant-andreu.com/stap21/casabloc/270705elpunt.htm by HTTrack Website Copier/3.x [XR&CO'2014], Thu, 04 Nov 2021 20:37:27 GMT -->
</html>
