<html>

<!-- Mirrored from www.sant-andreu.com/stap21/coatsfabra/opinio009-070406.htm by HTTrack Website Copier/3.x [XR&CO'2014], Fri, 05 Nov 2021 00:27:27 GMT -->
<head>
<title>Sant Andreu de Palomar segle XXI - STAP.21</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#D9FFD9" topmargin="2">
<div align="center"> 
  <table width="54" border="0" bgcolor="#000099">
    <tr> 
      <td width="48"><a href="index.html"><img src="logocoatsstapxic2.gif" width="63" height="62" border="0"></a></td>
    </tr>
  </table>
  <table width="98%" border="0" bgcolor="#0000FF">
    <tr bgcolor="#FFFF00"> 
      <td colspan="3"> 
        <table width="100%" border="0" bgcolor="#0000FF">
          <tr> 
            <td width="84%" bgcolor="#0000FF" height="2"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><a href="opinions001.html#op012"><b><font color="#FFFF00">S'HA 
              SALVAT CAN RICART?</font></b></a> </font></b><font size="2" face="Arial, Helvetica, sans-serif"><font size="1" color="#FFFF00">- 
              Óscar Guayabero &middot; </font></font></font></b><font size="2" face="Arial, Helvetica, sans-serif"><font size="2" face="Arial, Helvetica, sans-serif"><font size="1" color="#FFFF00"><i><font face="Verdana, Arial, Helvetica, sans-serif">Dissenyador 
              i vicepresident del FAD</font></i></font></font></font></td>
            <td width="16%" height="2"> 
              <div align="right"><font size="1" face="Arial, Helvetica, sans-serif" color="#FF99FF"><font size="1" face="Arial, Helvetica, sans-serif" color="#FF99FF"><font color="#FF66CC"><font size="1" face="Arial, Helvetica, sans-serif" color="#FF99FF"><font size="1" face="Arial, Helvetica, sans-serif" color="#FF99FF"><a href="http://www.elperiodico.com/default.asp?idioma=cat&amp;idpublicacio_PK=5" target="_blank"><font color="#FFFF00">El 
                Peri&oacute;dico</font></a></font></font></font></font></font><font size="1" face="Arial, Helvetica, sans-serif"> 
                <font color="#FFFF00">07/04/06</font></font></div>
            </td>
          </tr>
        </table>
      </td>
    </tr>
    <tr bgcolor="#0000FF"> 
      <td colspan="3" height="269"> 
        <table width="100%" border="0" bgcolor="#CAE4FF">
          <tr> 
            <td colspan="3"> 
              <div align="center"><font size="2" face="Arial, Helvetica, sans-serif" color="#000000"><br>
                Barcelona momifica el patrimoni arquitectònic del Poblenou i en 
                fa fora artesans i artistes.<br>
                <br>
                </font></div>
            </td>
          </tr>
          <tr> 
            <td height="264" width="48%" valign="top"> 
              <p><font size="2" face="Arial, Helvetica, sans-serif">Can Ricart 
                s'ha salvat. Aquest és el resum de la proposta de l'Ajuntament 
                de Barcelona. El 67% del recinte fabril del Poblenou es conservarà 
                i, afortunadament, l'incendi que s'hi va produir després de la 
                presentació del pla municipal no sembla que hagi causat uns danys 
                irreparables. La capacitat d'unir voluntats en col.lectius tan 
                diversos com són veïns, historiadors, industrials i artistes ha 
                donat el seu resultat. Sense ells, l'estiu passat el recinte hauria 
                sucumbit a les excavadores. Deu haver estat dur negociar amb el 
                propietari. Els seus interessos econòmics, legitimats pel pla 
                22@, deuen haver fet anar de bò- lit tant tècnics com polítics. 
                Aquesta és la impressió quan es llegeix la premsa.</font></p>
              <p><font size="2" face="Arial, Helvetica, sans-serif">Llavors, ¿com 
                és que la Plataforma Salvem Can Ricart ha rebutjat el projecte? 
                El concepte de valor històric més estès entre càrrecs públics, 
                tècnics i fins i tot entre alguns historiadors, s'ha basat en 
                una idea museística del passat. Tot allò que es pot catalogar, 
                datar i col.leccionar és la base de la majoria d'operacions de 
                conservació. El resultat és una tendència a la momificació. ¿Val 
                la pena conservar fàbriques buides de treballadors, tallers orfes 
                d'artesans, estudis despullats d'artistes? L'autèntic valor patrimonial 
                ve determinat per la relació indissoluble entre l'espai i els 
                usos socials que el caracteritzen.</font></p>
              <p><font size="2" face="Arial, Helvetica, sans-serif">No hem de 
                caure en el romanticisme, ni l'arquitectònic, ni el social. No 
                obstant, un estudi qualitatiu dels llocs de treball desapareguts 
                per l'operació Diagonal, Fòrum i 22@ ens dirà que la ciutat ha 
                perdut artesans i tallers amb tècniques pròpies. El temps va mutar 
                fàbriques en vivers, on creativitat i producció convivien. Can 
                Ricart acollia en un mateix lloc videocreadors i una cereria artesana, 
                artistes de taller, fusters i metal.listes. La trama microurbana 
                creava espais i racons per a uns i altres.</font></p>
              <p><font size="2" face="Arial, Helvetica, sans-serif">L'ADEQUACIÓ 
                dels usos és el que dóna sentit a la seva existència, però s'ha 
                de fer des de la histò- ria en minúscula. Les sinergies, un sistema 
                de motllos semimanual que ningú més utilitza, etcètera. Cap catàleg 
                patrimonial serà capaç de donar valor a tots aquests fets, que 
                són els que poden justificar la seva conservació activa. Els tallers 
                es poden reubicar i els treballadors, prejubilar o recol.locar. 
                Però es perd un intangible, el conjunt. I això ho perd la ciutat. 
                Per conservar Can Ricart no n'hi ha prou de rescatar les naus. 
                Es necessita crear relacions entre el que necessita el barri, 
                tant si són guarderies com geriàtrics, el que necessiten els industrials 
                i el que necessita la ciutat. </font><font size="2" face="Arial, Helvetica, sans-serif"><br>
                </font><font size="2" face="Arial, Helvetica, sans-serif"><br>
                </font></p>
              </td>
            <td height="264" width="4%">&nbsp;</td>
            <td height="264" width="48%" valign="top"> 
              <p><font size="2" face="Arial, Helvetica, sans-serif">Hi ha el perill 
                de tematitzar el Poblenou creant rehabilitacions buides. </font><font size="2" face="Arial, Helvetica, sans-serif"></font><font size="2" face="Arial, Helvetica, sans-serif">Serien, 
                tal com afirma Juan José Lahuerta a Destrucción de Barcelona (editorial 
                Mudito & Co), "com closques després que se n'hagi xuclat la carn, 
                xarrupat tot el que de sucós, suculent, substanciós tenien a dins".</font></p>
              <p><font size="2" face="Arial, Helvetica, sans-serif">Per una altra 
                banda, cada vegada es posen més dificultats als creadors. Al Poblenou 
                s'han perdut 23 centres de producció artística i quatre més estan 
                en perill; només un parell quedaran en actiu. Se'n poden trobar 
                motius: sorolls, olors, convivència complicada, lloguers sense 
                actualitzar, falta de condicions de seguretat, etcètera. La casuística 
                concreta pot acabar justificant un autèntic èxode de massa grisa. 
                Els creadors trobaran una altra ciutat o una altra activitat perquè, 
                afortunadament per a ells, s'emporten el seu capital. La que hi 
                perd és Barcelona. La capacitat creativa és un dels actius més 
                prometedors en l'economia actual. Avui la balança marca un clar 
                dèficit pel que fa a espais per a creadors i petits tallers.</font></p>
              <p><font size="2" face="Arial, Helvetica, sans-serif">La ciutat 
                està enlluernada pel poder dinamitzador dels centres culturals. 
                Sorgeixen museus i fundacions culturals, amb uns importants pressupostos, 
                que exhibeixen, estudien i difonen cultura, tant si és disseny 
                com art precolombí, ciència o gastronomia. Aquestes plataformes 
                de visualització cultural semblen generar uns beneficis que les 
                fan desitjables: turisme de qualitat, inversions financeres, rehabilitació 
                de les zones pròximes...</font></p>
              <p><font size="2" face="Arial, Helvetica, sans-serif">LA BONDAT 
                del plantejament contrasta amb la perversitat dels resultats. 
                Estem edificant centres culturals sobre la runa de llocs de producció 
                cultural. El famós Eixample ja no és econòmicament accessible 
                perquè els nostres dissenyadors hi exportin el seu talent. Les 
                franquícies ocupen el seu lloc. A Can Ricart, la Casa de les Llengües 
                s'alçarà sobre les restes de Can Font, on havien treballat fins 
                a un total de 25 artistes i artesans. Perdem centres de cultura 
                i guanyem centres culturals. Podem arribar a no tenir res a exhibir 
                si seguim fent fora creadors, artistes i poetes.</font></p>
              <p><font size="2" face="Arial, Helvetica, sans-serif">Encara no 
                s'ha salvat Can Ricart. Avui sembla més un animal dissecat, amb 
                aparença però sense vida. Podrà ser catalogat, però es quedarà 
                per sempre immòbil. Encara estem a temps d'evitar-ho entre tots, 
                i crec que Barcelona ho necessita.</font><font size="2" face="Arial, Helvetica, sans-serif"><br>
                <br>
                </font></p>
              </td>
          </tr>
        </table>
        <div align="center"> 
          <div align="left"></div>
          <div align="center"><b><font size="1" face="Verdana, Arial, Helvetica, sans-serif"><a href="opinions001.html#op012"><font color="#FFFF00">tornar 
            a la pàgina d'aquesta opinió</font></a></font></b></div>
        </div>
      </td>
    </tr>
    <tr bgcolor="#CAE4FF"> 
      <td colspan="3"><font size="1" face="Arial, Helvetica, sans-serif">l'entrecomillat 
        i la cursiva de la paraula '<i>barri</i>' s&oacute;n de la WEB STAP</font></td>
    </tr>
  </table>
  <b><font face="Verdana, Arial, Helvetica, sans-serif" size="5" color="#000066"><a href="javascript:history.back()"><font size="1" color="#0000FF">Tornar</font></a></font></b></div>
</body>

<script language="javascript">
<!--
function openwin(url)
{

var  win=open(url,win,"toolbar=0,menubar=0,resizable=0,screenx=50,screeny=50,left=100,top=50,width=310,height=470,scrollbars=yes")

}

//-->
</script>

<!-- Mirrored from www.sant-andreu.com/stap21/coatsfabra/opinio009-070406.htm by HTTrack Website Copier/3.x [XR&CO'2014], Fri, 05 Nov 2021 00:27:27 GMT -->
</html>
