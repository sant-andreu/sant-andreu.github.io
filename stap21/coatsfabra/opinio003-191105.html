<html>

<!-- Mirrored from www.sant-andreu.com/stap21/coatsfabra/opinio003-191105.htm by HTTrack Website Copier/3.x [XR&CO'2014], Fri, 05 Nov 2021 00:27:27 GMT -->
<head>
<title>Sant Andreu de Palomar segle XXI - STAP.21</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#D9FFD9" topmargin="2">
<div align="center"> 
  <table width="54" border="0" bgcolor="#000099">
    <tr> 
      <td width="48"><a href="index.html"><img src="logocoatsstapxic2.gif" width="63" height="62" border="0"></a></td>
    </tr>
  </table>
  <table width="98%" border="0" bgcolor="#0000FF">
    <tr> 
      <td colspan="3" bgcolor="#FFFF00"> 
        <table width="100%" border="0" bgcolor="#0000FF">
          <tr> 
            <td width="84%" bgcolor="#0000FF" height="2"><b><font face="Arial, Helvetica, sans-serif" size="2" color="#FFCCFF"><a href="opinions001.html#op003"><font color="#FFFF00">La 
              crisi tèxtil obre la porta a una gran operació immobiliària a la 
              Fabra i Coats de Sant Andreu</font></a></font><font face="Arial, Helvetica, sans-serif" size="3" color="#FFFF00"> 
              <font size="1">- David Marin</font></font></b></td>
            <td width="16%" height="2"> 
              <div align="right"><font size="1" face="Arial, Helvetica, sans-serif"><a href="http://www.vilaweb.com/www/elpunt/noticia?p_idcmp=1541782" target="_blank"><font color="#FFFF00">El 
                Punt 19/11/05</font></a></font></div>
            </td>
          </tr>
        </table>
      </td>
    </tr>
    <tr> 
      <td colspan="3"> 
        <table width="100%" border="0" bgcolor="#CAE4FF">
          <tr> 
            <td colspan="3"> 
              <div align="center"><font size="2" face="Arial, Helvetica, sans-serif"><br>
                Una immobiliària està comprant els terrenys i proposa a l'Ajuntament 
                de Barcelona fer-hi pisos, però el consistori ho rebutja.<br>
                <br>
                </font></div>
            </td>
          </tr>
          <tr> 
            <td height="626" width="48%"> 
              <p><font size="2" face="Arial, Helvetica, sans-serif">Una fàbrica 
                històrica en crisi, una immobiliària amb una opció de compra, 
                uns esquàters disposats a resistir a les cases obreres del recinte 
                i un ajuntament interessat a obtenir les naus de la fàbrica com 
                a equipament però no a qualsevol preu. Són els ingredients d'un 
                nou serial immobiliari que acaba de començar al cor del districte 
                de Sant Andreu, a Barcelona. Es tracta de l'antiga fàbrica de 
                filatures Fabra i Coats, que ocupa 60.000 metres quadrats al centre 
                de Sant Andreu i que ha presentat un expedient de regulació per 
                acomiadar gran part dels treballadors i desmuntar la producció, 
                Una immobiliària ha comprat els terrenys de l'entorn, té una opció 
                sobre el recinte central i proposa a l'Ajuntament de Barcelona 
                fer-hi pisos. L'Ajuntament ho ha rebutjat.</font></p>
              <p><font size="2" face="Arial, Helvetica, sans-serif">Coats Fabra 
                SA va anunciar a final de setembre la presentació de l'expedient 
                de regulació d'ocupació (ERO) per acomiador 77 dels 175 treballadors 
                que té en plantilla a Barcelona i que treballen en una de les 
                naus de Can Fabra, l'antiga Fabra i Coats. L'expedient s'està 
                negociant amb els sindicats i podria posar fi a la producció industrial 
                de la fàbrica, deixant tan sols a Barcelona una unitat de serveis 
                administratius, comercials i de magatzem. La britànica Coats està 
                traslladant els confeccionistes a altres països.</font></p>
              <p><font size="2" face="Arial, Helvetica, sans-serif">En els bons 
                moments hi van arribar a treballar mil persones i poques eren 
                les famílies de Sant Andreu que no tinguessin un membre relacionat 
                d'una manera o altra amb l'empresa, però des de la dècada dels 
                vuitanta la Coats Fabra ha seguit la davallada del gran tèxtil 
                català fins a arribar ara al moment definitiu. I és precisament 
                en aquest moment final que el sector immobiliari ha fixat els 
                ulls en el sector. Renta Corporación, empresa catalana sorgida 
                de la veterana Renta Antigua, va començar ara fa un any a comprar 
                terrenys del perímetre de la finca a la filial immobiliària de 
                la Coats. Entre aquests terrenys hi ha les cases del carrer Segre, 
                ocupades per esquàters del '<i>barri</i>' i de fora i amb un procés 
                judicial en marxa. A més, Renta Corporación ha acordat una opció 
                de compra sobre el nucli dels terrenys, on hi ha les naus on encara 
                manté activitat i magatzem Coats Fabra.</font></p>
              <p><font size="2" face="Arial, Helvetica, sans-serif"><b>Fer més 
                rendible el solar</b><br>
                Aquesta opció de compra venç el 31 de desembre, i perquè la venda 
                arribi a bon port la immobiliària ha de fer front a dues variables: 
                un desenllaç positiu per als seus interessos de l'expedient de 
                regulació de treball de la fàbrica, i que l'Ajuntament de Barcelona 
                li concedeixi la possibilitat de fer una bona explotació dels 
                terrenys, que ara estan catalogats des del 1976 com a equipaments 
                i zona verda. Ja li han fet una proposta.</font></p>
              <p>&nbsp;</p>
              <p>&nbsp;</p>
              <p>&nbsp;</p>
            </td>
            <td height="626" width="4%">&nbsp;</td>
            <td height="626" width="48%" valign="top"> 
              <p><font size="2" face="Arial, Helvetica, sans-serif"><b>Pisos a 
                canvi de les naus</b><br>
                La intenció de la immobiliària, recollida en un reportatge de 
                la revista local Sant Andreu de Cap a Peus, és regalar a l'Ajuntament 
                dues naus del recinte a canvi d'edificar a la franja que dóna 
                al carrer Segre, on ara hi ha els esquàters. La proposta de la 
                immobiliària és fer-hi tres edificis alts, de 16 plantes, i dedicar 
                l'edifici central de la fàbrica a un equipament privat.</font></p>
              <p><font size="2" face="Arial, Helvetica, sans-serif">A Renta Corporación 
                no han volgut donar més detalls. Una portaveu de la immobiliària 
                va explicar ahir a aquest diari que el cas és a l'Ajuntament i 
                fins que no hi hagi una resposta oficial a la seva proposta urbanística, 
                aquesta societat no vol fer declaracions públiques.</font></p>
              <p><font size="2" face="Arial, Helvetica, sans-serif"><b>L'Ajuntament 
                diu que no</b><br>
                A l'Ajuntament, però, ja tenen una resposta. I és negativa. «No 
                ens interessa», ha dit el gerent del districte, Ignasi Cardelús. 
                L'Ajuntament veu amb bons ulls que els edificis industrials catalogats 
                que hi ha dins el recinte passin a mans municipals, com ja va 
                passar amb el que avui és el centre cultural i biblioteca de Can 
                Fabra, situat al costat. «Però no a qualsevol preu», adverteix 
                Cardelús, que recorda que hi treballen 175 famílies «i en cap 
                cas l'Ajuntament farà un conveni urbanístic que obligui a tancar 
                una fàbrica.»</font></p>
              <p><font size="2" face="Arial, Helvetica, sans-serif">Una altra 
                cosa és que la fàbrica tanqui per si sola, com fa pensar l'expedient 
                de regulació. Però fins i tot en aquest cas l'Ajuntament no acceptaria 
                la proposta actual de Renta Corporación. Entre altres coses, per 
                l'alta edificabilitat proposada al carrer Segre. Segons Cardelús, 
                l'Ajuntament primer ha d'estudiar quin futur vol per a aquests 
                terrenys si finalment marxa la Coats Fabra, cosa que encara s'ha 
                de veure. I la prioritat ara per ara del consistori és «no perjudicar 
                els treballadors de la fàbrica i evitar qualsevol destrucció del 
                patrimoni protegit.»</font></p>
              <p><font size="2" face="Arial, Helvetica, sans-serif"><b>Manifestació 
                veïnal</b><br>
                El districte de Sant Andreu subratlla que aquesta ha estat la 
                seva resposta a la proposta de la immobiliària perquè, des de 
                fa dies, alguns donen per fet que l'operació tirarà endavant. 
                L'associació de veïns de Sant Andreu donava el cap de setmana 
                passat per fet que l'Ajuntament acceptava la proposta. El futur 
                de la Fabra i Coats és un dels motors de la manifestació veïnal 
                convocada per l'associació per avui mateix, i que té com a objectiu 
                fer sentir la veu dels veïns en els grans projectes urbanístics 
                i socials que té en perspectiva Sant Andreu amb l'arribada del 
                tren de gran velocitat (TGV), la cobertura de les vies i la futura 
                urbanització dels entorns ferroviaris.</font></p>
              <p><font size="2" face="Arial, Helvetica, sans-serif">Els veïns 
                reclamen que aquestes transformacions signifiquin més habitatge 
                social i més equipaments per als veïns, i no només operacions 
                urbanístiques i grans negocis immobiliaris.</font></p>
            </td>
          </tr>
        </table>
        <div align="center"> 
          <div align="left"></div>
          <div align="center"><b><font size="1" face="Verdana, Arial, Helvetica, sans-serif"><a href="opinions001.html#op003"><font color="#FFFF00">tornar 
            a la pàgina d'aquesta opinió</font></a></font></b> </div>
        </div>
      </td>
    </tr>
  </table>
  <table width="98%" border="0">
    <tr> 
      <td><font size="1" face="Arial, Helvetica, sans-serif" color="#000000">l'entrecomillat 
        i la cursiva de la paraula '<i>barri</i>' s&oacute;n de la WEB STAP</font></td>
    </tr>
  </table>
  <b><font face="Verdana, Arial, Helvetica, sans-serif" size="5" color="#000066"><a href="javascript:history.back()"><font size="1" color="#0000FF">Tornar</font></a></font></b></div>
</body>

<script language="javascript">
<!--
function openwin(url)
{

var  win=open(url,win,"toolbar=0,menubar=0,resizable=0,screenx=50,screeny=50,left=100,top=50,width=310,height=470,scrollbars=yes")

}

//-->
</script>

<!-- Mirrored from www.sant-andreu.com/stap21/coatsfabra/opinio003-191105.htm by HTTrack Website Copier/3.x [XR&CO'2014], Fri, 05 Nov 2021 00:27:27 GMT -->
</html>
