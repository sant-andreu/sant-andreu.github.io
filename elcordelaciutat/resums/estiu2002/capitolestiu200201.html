<html>




<!-- Mirrored from www.sant-andreu.com/elcordelaciutat/resums/estiu2002/capitolestiu200201.htm by HTTrack Website Copier/3.x [XR&CO'2014], Fri, 05 Nov 2021 01:12:10 GMT -->
<head>



<title>WEB STAP - 'El Cor de la Ciutat' - Sant Andreu de Palomar (STAP)</title>



<meta http-equiv="Content-Type" content="text/html; charset=iso-8859-1">



</head>







<body bgcolor="#FFFFFF">



<center>



  <center>



    <center>
      <img src="logocorestiu2002.gif" width="275" height="113"> <a name="inici"></a> 
      <br>
      <font color="#FF6600" size="2"><b><font face="Arial, Helvetica, sans-serif">Aquests 
      son Cap&iacute;tols d'Estiu, fets per anar aguantant fins a l'inici de la 
      propera temporada</font></b></font><br>
      <font face="Arial, Helvetica, sans-serif" color="#FF6600" size="2">No s'emeten 
      mai per la tele <font size="1">(de moment)</font></font> <font face="Arial, Helvetica, sans-serif" color="#FF6600"><br>
      <font color="#0000FF"><br>
      <font size="6"><b> </b></font></font></font> 
      <table width="85%" border="1" bgcolor="#FFFFCC" bordercolor="#FFFF66">
        <tr bordercolor="#FFFF66"> 
          <td height="43"> 
            <div align="center"><font face="Arial, Helvetica, sans-serif" color="#FF6600"><font color="#0000FF"><font face="Arial, Helvetica, sans-serif" color="#FF6600"><font color="#0000FF"><font size="6"><b>CAP&Iacute;TOL 
              </b></font></font></font><font size="6"><b> 01<br>
              <font size="2" face="Verdana, Arial, Helvetica, sans-serif">d'El 
              Cor de l'Estiu 2002</font></b></font></font></font></div>
          </td>
        </tr>
      </table>
      <font face="Arial, Helvetica, sans-serif" color="#FF6600"> </font> <font color="#0000FF" face="Arial, Helvetica, sans-serif" size="1">del 
      dia 15 de Juliol del 2002</font>
<table width="85%" border="1" bordercolor="#FFFF66">
        <tr valign="top" bgcolor="#FF9966"> 
          <td width="47%" bgcolor="#FFFFCC" height="576"> 
            <p><font size="2" face="Arial, Helvetica, sans-serif" color="#FFFFCC">..</font><font size="4" face="Georgia, Times New Roman, Times, serif" color="#000099"><b>L</b></font><font size="2" face="Arial, Helvetica, sans-serif" color="#000099">'habitació 
              de la <b>Cinta</b> i el <b>Peris</b> està il·luminada per unes quantes 
              espelmes, i ells abraçats, ficats al llit, després d'haver fet l'amor... 
              <br>
              - <i>Quant t'he vist aparèixer al teatre no sabia com reaccionar</i> 
              -diu el <b>Peris</b> -. <i>El meu cor ha començat a bategar molt 
              ràpidament. Em moria de ganes d'abraçar-te i petonejar-te.</i> <br>
              - <i>He fet tantes bestieses... Anava en el cotxe i no deixava de 
              pensar en tu, en el <b>David</b>, en tota la vida que deixava enrere..., 
              per un sentiment estrany que em confonia... Si ho hagués pensat 
              tot amb més calma, ara... potser...</i> <br>
              - <i>De res serveix penedir-se ara, <b>Cinta</b>... De res serveix 
              pensar en el passat. El que hem fet, el que hem viscut ningú ho 
              podrà esborrar. Ara només serveix pensar en el futur i tirar endavant.</i><br>
              - <i>I ara què farem? Què direm a la gent?</i> -diu ella com angoixada.<br>
              - <i>Què ens importa la gent, estimada meva, si tornem a estar junts. 
              </i><br>
              - <i>Tinc ganes de veure al <b>David</b>. Ahir no vaig poder parlar 
              amb ell... Em vas agafar i vam marxar del teatre... </i><br>
              - <i>Avui tindràs temps de fer tot el que vulguis..., avui i sempre... 
              A partir d'ara les coses canviaran. Tu has de continuar estudiant, 
              eh? </i>-diu content -. <i>Seràs la psicòloga més maca de tota la 
              facultat.</i> <br>
              - <i><b>Peris</b>... </i>-diu la <b>Cinta</b> somrient -. <i>Estic 
              tan contenta d'haver tornat... No sabia el que tenia fins que ho 
              vaig perdre... </i><br>
              - <i>Mai m'has perdut </i>-li diu mirant-la als ulls fixament -. 
              <i>T'estimo, <b>Cinta</b>.</i> <br>
              - <i>I jo, <b>Peris</b>...</i> -li diu fent-se un petó. </font></p>
            <p><font size="2" face="Arial, Helvetica, sans-serif" color="#000099">Comença 
              un nou dia a Sant Andreu. Al mercat, a la parada, <b>Lola</b> i 
              <b>Isabeleta</b>, parlen amb el <b>Rafa</b> i el <b>Francisco</b>.<br>
              - <i>Vaig plorar al veure la <b>Cinta</b> entrar</i> -diu la <b>Lola</b> 
              -. <i>Com m'agradaria que algun dia, un home fes això per mi.</i> 
              <br>
              - <i>Mai s'ha de perdre l'esperança</i> -diu el <b>Francisco</b> 
              -, <i>i això mateix us dic a vosaltres. Tard o d'hora el J<b>ordi</b> 
              us pagarà el que us deu.</i> <br>
              - <i>A la presó dubto molt que ens pugui pagar res</i> -diu <b>Rafa</b> 
              emprenyat. - <i>"La desventura persegueix al pecador, mes la felicitat 
              acompanya al just", Proverbis 13:21<br>
              </i>- <i>Necessito unes vacances</i> -diu la <b>Lola</b> -. <i>Heu 
              escoltat la ràdio aquest matí? En Ona Mediterrànea hi ha un programa 
              de música que fa un concurs on es pot guanyar un creuer pel Mediterrani. 
              Vuit dies de relaxació total!!</i> <br>
              - <i>Ostres! Sí que serien unes bones vacances... I què s'ha de 
              fer per guanyar-lo?</i> -diu <b>Francisco</b>. <br>
              - <i>Contestar a una pregunta musical, però fins divendres no diran 
              quina és. Després s'ha de trucar..., en fi, que ho fan complicat 
              perquè no el pugui guanyar.</i><br>
              - <i>Bon dia!</i> -diu la <b>Paquita</b> molt contenta en arribar 
              a la parada -.<i> Què, <b>Francisco</b>? Nerviós?</i> <br>
              - <i>Jo? Gens ni mica!</i> -diu somrient. <br>
              - <i>Per què ha d'estar nerviós en <b>Francisco</b>?</i> -pregunta 
              la <b>Isabeleta</b>. <br>
              - <i><b>Lola</b>, posa'm un quart d'ametlles...</i> -mirant a la 
              <b>Isabeleta</b> li contesta -. <i>Perquè demà serà un gran dia... 
              </i></font></p>
            <p><font size="2" face="Arial, Helvetica, sans-serif" color="#000099">Al 
              bar del <b>Peris</b>, tots feliciten al matrimoni reconciliat. <br>
              <b>David</b>, abraçat a la <b>Cinta</b>, està molt emocionat. <b>Quim</b>, 
              <b>Marta</b>, <b>Marcel</b> i <b>Mari</b> amb la <b>Desi</b>, els 
              acompanyen. <br>
              - <i>Sabia que això no podia acabar tan malament</i> -diu en <b>David</b> 
              -. <i>Us estimo tant, pares...</i> <br>
              - <i>Ara el que heu de fer és fer unes bones vacances </i>-diu el 
              <b>Marcel</b>.<br>
              - <i>Ei, tranquils, nois, tranquils</i> -diu el <b>Peris</b> seriós 
              - <i>La <b>Cinta</b> i jo ens prendrem les coses amb calma... No 
              farem vacances fins l'agost!</i> -diu rient. <br>
              Entra la <b>Paquita</b> que al veure a la <b>Cinta</b>, corre cap 
              a ella. La <b>Cinta</b> la correspon i totes dues es fan una forta 
              abraçada, dient-se a cau d'orella:<br>
              - <i>Estic molt orgullosa de tu, <b>Cinta</b>. No totes les dones 
              haguessin fet el que has fet tu</i>. <br>
              - <i>Gràcies per tot, <b>Paquita</b>. Sóc tan feliç en aquest moment!</i> 
              <br>
              Es separen i el <b>Peris</b> treu una ampolla de cava. <br>
              - <i>Ho hem de celebrar!</i> <br>
              Mentre el <b>Peris</b> escorxa l'ampolla, <b>Quim</b> se la mira 
              preocupat. <br>
              - <i>Jo hauria de marxar... Tenim feina muntant la nova lampisteria...</i> 
              <br>
              - <i>I no penses brindar amb nosaltres per la tornada de la teva 
              germana? Té, home, té</i> -li diu el <b>Peris</b> donant-li una 
              copa de cava. <br>
              <b>Quim</b> amb cara de resignació l'agafa. Tots en tenen una. Fan 
              el brindis i se la beuen. <b>Quim</b> ho torna a fer d'un glop.<br>
              - <i>Collons, nano! Una mica més i et quedes sense aire</i> -li 
              diu rialler el <b>Peris</b>. <br>
              - <i>És que tinc pressa</i> -diu el <b>Quim</b> com avergonyit- 
              <i>Adéu a tots</i> -diu anant-se. <br>
              - <i>Jo també vull brindar </i>-diu la <b>Paquita</b>-. <i>Per la 
              meva nova aventura que aviat començarà: brindem per la <b>Pensió 
              Regina</b>. </i> </font></p>
            </td>
          <td width="6%" bgcolor="#FFFFFF" height="576" bordercolor="#FFFFFF"><font color="#000099"></font></td>
          <td width="47%" bgcolor="#FFFFCC" height="576"> 
            <p><font size="2" face="Arial, Helvetica, sans-serif" color="#000099"> 
              Tots contents, fan el brindis i envolten a la <b>Paquita</b> interessats 
              en conèixer més detalls sobre aquest negoci. <br>
              Però el <b>Marcel </b>agafa a la <b>Mari </b>i la treu del grup.<br>
              - <i>Escolta, després he de passar pel teu pis. Tinc un regal per 
              tu.</i> <br>
              - <i>Un regal? Quin regal? No t'has de molestar... </i><br>
              - <i>No és cap molèstia. T'ho diré perquè de fet tampoc és gaire 
              cosa. Vaig a regalar-te un ordinador. Què et sembla?</i> -diu entusiasmat.<br>
              - <i>Però què dius? T'has tornat boig? </i><br>
              - <i>No, res d'això. He aconseguit un a molt bon preu i vull que 
              el tinguis. Està preparat perquè et connectis a internet. Així et 
              podràs distreure quan no sàpigues que fer... Ja veuràs que és molt 
              útil. </i><br>
              - <i><b>Marcel</b>, no puc acceptar-ho... </i><br>
              - <i>I tant que pots. Aquesta tarda passaré per casa teva i t'ho 
              deixaré tot muntat i instal·lat... Ja veuràs què bé ens ho passarem!</i> 
              <br>
              <b>Mari</b> somriu mentre veu cava sense deixar de mirar al <b>Marcel</b> 
              que s'integra en la festa. </font></p>
            <p><font size="2" face="Arial, Helvetica, sans-serif" color="#000099"><b>Remei</b> 
              entra al pis de la <b>Pilar </b>amb una bossa que deixa al sofà. 
              La <b>Roser </b>entra darrere d'ella amb una maleta. <br>
              - <i>Gràcies per ajudar a la meva germana a fer el trasllat. T'estic 
              molt agraïda.</i> <br>
              - <i>De res, <b>Pilar</b>. Si necessiten alguna cosa, conten amb 
              mi. </i><br>
              - <i>Vaig a deixar això a la meva habitació</i> -diu la <b>Roser</b>. 
              <br>
              <b>Pilar</b> s'apropa a la <b>Remei</b> i li fa una abraçada que 
              agafa per sorpresa a la noia però que correspon. <br>
              - <i>Hem viscut tantes coses sota aquest sostre... I ara què faràs, 
              <b>Remei</b>? </i><br>
              - <i>Estic buscant feina i si no trobo res doncs marxaré de vacances..</i>. 
              <br>
              - <i>Jo t'oferiria tornar a la parada, però ja saps que ara és del 
              <b>Ramon</b>...</i> <br>
              - <i>Ho sé, <b>Pilar</b>. Però no s'ha de preocupar per mi. Me'n 
              sortiré. </i><br>
              - <i>Espero que algun dia puguis perdonar-me. Al començament no 
              et vaig tractar bé i em penedeixo... </i><br>
              - <i><b>Pilar</b>, no tinc res que perdonar-la. Em va ajudar quan 
              pitjor ho estava passant. Això és el que conta. I ara me'n vaig. 
              Vostès tenen que endreçar-ho tot! </i><br>
              <b>Pilar</b> acompanya a la porta a la <b>Remei</b>. <br>
              - <i>Per cert, <b>Pilar</b>... Què sap del <b>Ramon</b>? </i><br>
              - <i>Doncs ara viu sol..., aquí, a Sant Andreu. Ha de refer la seva 
              vida... </i><br>
              <b>Remei</b> se la mira i marxa. </font></p>
            <p><font size="2" face="Arial, Helvetica, sans-serif" color="#000099">Per 
              la tarda, <b>Paquita</b> està a <i>La Fusteria</i> prenent-se una 
              copa. La <b>Marta</b> i el <b>Fede</b> estan amb ella.<br>
              - <i>Trobaré a faltar a la teva filla</i> -diu <b>Fede</b> - <i>Espero 
              que la meva clientela masculina no deixi de venir.</i> <br>
              - <i>Segur que trobes una cambrera més jove i guapa que jo, que 
              sàpiga atraure a la teva "clientela masculina"</i> -diu irònicament, 
              rient ella i la <b>Paquita</b> -. <i>De totes maneres m'estaré amb 
              tu fins que trobis substituta.</i> <br>
              En aquest moment entra la <b>Remei</b>. <br>
              - <i>Mira, he sentit a dir que la <b>Remei</b> busca feina. I se 
              la veu una noia molt eixerida </i>-diu la <b>Paquita</b>. <br>
              - <i>No sé, no sé... M'ho he de rumiar... Però tu ara, de moment, 
              ves a veure què vol... Aquests empleats no són com els d'abans.</i> 
              <br>
              <br>
              <b>Marta</b> va a la taula de la <b>Remei</b>, quan entra el <b>Francisco</b> 
              que es reuneix amb la <b>Paquita</b>. Seu al costat d'ella. <br>
              - <i>Ha arribat ja?</i> -diu ell. <br>
              - <i>No, encara no. Li deu faltar poc. Em va dir que arribaria cap 
              aquesta hora... </i><br>
              - <i>Et deu haver sentit, perquè acaba d'entrar... </i><br>
              <b>Paquita</b> dóna mitja volta i somriu. Es dirigeix cap a ella 
              per fer-li uns petons i una forta abraçada...<br>
              - <i>Què contenta estic de veure't, <b>Olga</b>... </i><br>
              - <i>I jo d'haver tornat... </i>-diu molt contenta. </font></p>
            <p><font size="2" face="Arial, Helvetica, sans-serif" color="#000099">La 
              <b>Iolanda</b> guarda coses de l'antic taller en unes caixes. Huari 
              penja el telèfon i es reuneix amb ella. <br>
              - <i>No contesta ni en casa ni en el móbil.</i><br>
              - <i>On es deu haver ficat aquest home? </i><br>
              <br>
              La música posada, les llums apagades... <b>Quim</b> estirat al sofà, 
              dormit, i amb una ampolla de vi al terra, buida, al costat. </font></p>
            <p><font size="2" face="Arial, Helvetica, sans-serif" color="#000099">En 
              una habitació fosca, on només hi ha un sofà, una taula i un parell 
              de cadires, el <b>Ramón</b> agafa dues fotografies..., encén una 
              cerilla i les cala foc, deixant les dues fotos en un cendrer..., 
              mentre ell no treu la vista... <br>
              No deixa de mirar com es cremen les fotografies de la <b>Mari</b> 
              i la <b>Remei</b>... <br>
              <br>
              <br>
              <br>
              -<i>CONTINUARÀ...</i>- </font></p>
            <p><font size="2" face="Arial, Helvetica, sans-serif" color="#000099"><br>
              <br>
              </font><font size="2" face="Arial, Helvetica, sans-serif" color="#000099"> 
              <font size="3">Channing </font></font></p>
            </td>
        </tr>
      </table>
      <font size="2" face="Arial, Helvetica, sans-serif"><b><font color="#0033CC">Setmana 
      d'estiu 2002 - 01</font></b></font><font size="1"><br>
      </font> <font size="2" face="Arial, Helvetica, sans-serif"><b> </b><b> <font size="1"><a href="capitol200202.html">Cap&iacute;tol 
      02</a></font> <font color="#CCCC00">&middot;</font> <font size="1"><a href="capitol200203.html">Cap&iacute;tol 
      03</a></font> <font color="#CCCC00">&middot;</font> <font size="1"><a href="capitol200204.html">Cap&iacute;tol 
      04</a></font> <font color="#CCCC00">&middot;</font> <font size="1"><a href="capitol200205.html">Cap&iacute;tol 
      05</a></font> <font color="#CCCC00">&middot;</font> <br>
      <br>
      </b></font><font size="2" face="Arial, Helvetica, sans-serif"><b><a href="index.html">Tornar 
      a P&agrave;gina Cap&iacute;tols d'Estiu 2002</a></b></font><br>
      <font size="2" face="Arial, Helvetica, sans-serif"><b><a href="../estiu.html">Tornar 
      a P&agrave;gina El Cor de l'Estiu</a></b></font><br>
      <br>
      <a href="#inici"><img src="../pujar.gif" width="29" height="37" border="0" alt="inici p&agrave;gina"></a> 
    </center>







    <div align="left"> </div>
    <div align="center"><br>
      <font size="1"><img src="../treballant.gif" width="90" height="98"> <br>
      <font face="Arial, Helvetica, sans-serif">L'equip de la <b>WEB STAP</b> 
      &copy;</font></font><font size="1" face="Arial, Helvetica, sans-serif"><br>
      <font face="Verdana, Arial, Helvetica, sans-serif"><font face="Arial, Helvetica, sans-serif">amb 
      l'espl&egrave;ndida col&middot;laboraci&oacute; dels amics i amigues</font><b><br>
      <i>&euro;noc, tplana, Koko, Spock, </i><font color="#0000CC">Channing</font><i>, 
      Sadie, Bl@u, Lubosch, Casablanca, T&agrave;ntal, Massagran, Mooon, Antaviana</i></b></font><br>
      i altres '<i>card&iacute;acs</i>', procurem cercar la informaci&oacute;, 
      dades, imatges i fer resums,<br>
      per tal que els andreuencs, i la resta de catalans (en el sentit m&eacute;s 
      ampli) coneguem quina imatge es d&oacute;na de nosaltres.<br>
      </font><br>
    </div>
    <div align="center"> </div>
    <div align="center"> </div>
    <a href="mailto:webstap@sant-andreu.com">webstap@sant-andreu.com </a><br>
    <br>
    <a href="../../../index/index-2.html" target="_blank"><img src="../../paginici.jpg" width="31" height="49" border="0" alt="WEB STAP - P&agrave;gina Inici"></a> 
    <br>
    <p><a href="javascript:history.back()">Tornar</a> </p>
  </center>
</center>



</body>
<script language="javascript">
<!--
function openwin(url)
{

var  win=open(url,win,"toolbar=yes,location=yes,directories=yes,status=yes,menubar=yes,resizable=yes,widht=600,height=300,scrollbars=yes")

}

//-->
</script>

<!-- Mirrored from www.sant-andreu.com/elcordelaciutat/resums/estiu2002/capitolestiu200201.htm by HTTrack Website Copier/3.x [XR&CO'2014], Fri, 05 Nov 2021 01:12:10 GMT -->
</html>



