<html>




<!-- Mirrored from www.sant-andreu.com/elcordelaciutat/resums/estiu2002/capitol200210.htm by HTTrack Website Copier/3.x [XR&CO'2014], Fri, 05 Nov 2021 01:12:10 GMT -->
<head>



<title>WEB STAP - 'El Cor de la Ciutat' - Sant Andreu de Palomar (STAP)</title>



<meta http-equiv="Content-Type" content="text/html; charset=iso-8859-1">



</head>







<body bgcolor="#FFFFFF">



<center>



  <center>



    <center>
      <img src="logocorestiu2002.gif" width="275" height="113"> <a name="inici"></a> 
      <br>
      <font color="#FF6600" size="2"><b><font face="Arial, Helvetica, sans-serif">Aquests 
      son Cap&iacute;tols d'Estiu, fets per anar aguantant fins a l'inici de la 
      propera temporada</font></b></font><br>
      <font face="Arial, Helvetica, sans-serif" color="#FF6600" size="2">No s'emeten 
      mai per la tele <font size="1">(de moment)</font></font> <font face="Arial, Helvetica, sans-serif" color="#FF6600"><br>
      <font color="#0000FF"><br>
      <font size="6"><b> </b></font></font></font> 
      <table width="85%" border="1" bgcolor="#FFFFCC" bordercolor="#FFFF66">
        <tr bordercolor="#FFFF66"> 
          <td height="43"> 
            <div align="center"><font face="Arial, Helvetica, sans-serif" color="#FF6600"><font color="#0000FF"><font face="Arial, Helvetica, sans-serif" color="#FF6600"><font color="#0000FF"><font size="6"><b>CAP&Iacute;TOL 
              </b></font></font></font><font size="6"><b> 10<br>
              <font size="2" face="Verdana, Arial, Helvetica, sans-serif">d'El 
              Cor de l'Estiu 2002</font></b></font></font></font></div>
          </td>
        </tr>
      </table>
      <font face="Arial, Helvetica, sans-serif" color="#FF6600"> </font> <font color="#0000FF" face="Arial, Helvetica, sans-serif" size="1">del 
      dia 26 de Juliol del 2002</font> 
      <table width="85%" border="1" bordercolor="#FFFF66">
        <tr valign="top" bgcolor="#FF9966"> 
          <td width="49%" bgcolor="#FFFFCC" height="576"> 
            <p><font size="2" face="Arial, Helvetica, sans-serif" color="#FFFFCC">..</font><font size="2" face="Arial, Helvetica, sans-serif" color="#000099"><b>Rut</b> 
              condueix a molta velocitat pels carrers de Barcelona, nerviosa i 
              plorant. <br>
              Però finalment, atura el cotxe i baixa d'ell. Toca repetidament 
              el timbre de la porta d'una casa. És el <b>Lobo</b> qui obre en 
              calçotets: <br>
              - <i><b>Rut</b>? Què hi fas aquí a aquestes hores?<br>
              - Et necessito... </i>-diu plorant i tirant-se als seus braços -. 
              <i>Ha estat horrible! <br>
              - El què? Què t'ha passat? <br>
              - Necessito beure alguna cosa... <br>
              - <b>Rut</b>, espera't! No entris! </i><br>
              Però <b>Rut</b> no li fa cas i desfent-se d'ell, entra al saló de 
              la casa trobant-se al sofà tapada amb un llençol a la <b>Sílvia</b>. 
              <b>Rut</b> es queda tallada, fa mitja volta topant amb el <b>Lobo</b> 
              que és al darrere. <br>
              - <i>Ho sento, jo... Jo no volia molestar... <br>
              - <b>Rut</b>, què ha passat? <br>
              - Res, deixa'm...</i> <br>
              Sense explicar res, <b>Rut</b> surt, puja al cotxe i marxa davant 
              les mirades atònites del <b>Lobo</b> i la <b>Sílvia</b>. <br>
              Quan arriba a la seva casa i entra es deté mirant-se-la tota. Cap 
              soroll, cap moviment, cap olor... <b>Rut</b> corre a la seva habitació 
              i es tira al llit, plorant... sola.</font></p>
            <p><font size="2" face="Arial, Helvetica, sans-serif" color="#000099"> 
              <b>Marta</b> entra al bar del <b>Peris</b> acostant-se a la barra: 
              <br>
              -<i> Ei, bon dia! <b>Cinta</b>, on és el <b>David</b>? <br>
              - A dalt, deu estar a punt de baixar. <br>
              - L'esperaré. Vaig a seure amb la meva mare. Em portes un tallat 
              quan puguis? <br>
              - És clar, dona. </i><br>
              <b>Peris</b> surt de la cuina amb dos entrepans.<i><br>
              - <b>Cinta</b>..., encara no hem pensat què farem aquestes vacances... 
              Podríem anar-nos-en tots dos sols, a un lloc romàntic, paradisíac... 
              <br>
              - I sense que ningú ens molestés, eh? Massa bonic, estic preocupada 
              pel <b>Quim</b>. Fa dies que no el veig el pèl. Tinc la sensació 
              que té algun problema. <br>
              - Ai, dona! Ets única per fer malbé aquests moments idíl·lics... 
              -</i>diu irònicament<i>. <br>
              - Ves, <b>Peris</b>, ves! I porta els entrepans a taula! -</i>diu 
              somrient mentre acaba de fer el tallat a la <b>Marta</b>.<i> </i><br>
              <br>
              <b>Cinta</b> li porta el cafè a la <b>Marta</b> que seu amb la <b>Paquita</b> 
              i el <b>Lluís</b>. <br>
              - <i>L'estava comentant que m'ha escrit la senyora <b>Regina</b> 
              des de Hawai... <br>
              - Com ha canviat aquesta dona... Casada i vivint la vida. Encara 
              me'n recordo quan la vaig conèixer... No et podries sortir de la 
              norma</i> -diu <b>Marta</b>.<br>
              - <i>La gent té el dret a canviar i a refer la seva vida</i> -diu 
              el <b>Lluís</b> mirant a la <b>Paquita</b> -. <i>Mai és massa tard 
              per adonar-se'n dels errors comesos.<br>
              - Bé, el cas és que pel que m'explica d'aquí marxen a Nova York 
              i després tornaran a Europa però encara no tenen destí fixat. Ah, 
              i diu que el <b>Ferran</b> troba molt a faltar uns ous ferrats com 
              cal...</i> -diu <b>Paquita</b> rient. <br>
              - <i>Trobarem a faltar a aquesta dona</i> -diu <b>Lluís</b>. <br>
              - <i>I tant que la trobarem a faltar, més del que jo pensava.</i> 
              </font></p>
            <p><font size="2" face="Arial, Helvetica, sans-serif" color="#000099"><b>David</b> 
              baixa del pis i entra al bar cordant-se el davantal. <b>Marta</b> 
              li fa un gest per cridar la seva atenció. Es fan un petó i surten 
              fora. <b>David</b> l'aixeca la samarreta: <br>
              - <i>Veig que encara no t'han foradat el melic. <br>
              - No he pogut. No em treus la vista de sobre en tot el dia... Però 
              aquesta tarda aniré, vulguis o no. <br>
              - Em sembla que faràs una bestiesa però tu mateixa. Que sàpigues 
              que a mi no m'agrada. Però fes el que et sembli.<br>
              - <b>David</b>, és que no ho pots entendre? <br>
              - Jo només entenc que al cap i a la fi les meves opinions no serveixen 
              per res. Ja em vas convèncer per no dir res en contra d'aquest tatuatge, 
              aquesta vegada no. Si tu vols, endavant! No ets lliure? I ara he 
              de tornar a entrar, tinc feina. </i><br>
              <b>Marta</b> es queda plantada mentre <b>David</b> es posa darrere 
              la barra. </font></p>
            <p><font size="2" face="Arial, Helvetica, sans-serif" color="#000099">Arriba 
              la <b>Núria</b> que la saluda: <br>
              - <i>Encara no ets a la feina? Mira què arribaràs tard...<br>
              - Avui em sembla que no tindré el dia. Ja l'he començat discutint 
              amb el <b>David</b>... <br>
              - Pel tema del pearcing?<br>
              - Sí, noia. Li sap tan de greu que me'l vulgui fer? <br>
              - A ell l'agrades tal i com ets. Però l'última decisió és teva. 
              Va, et deixo. Ens veiem per dinar. <br>
              - Sí... Fins després. </i><br>
              <b>Marta</b>, des de la porta, s'acomiada de la seva mare i el <b>Lluís</b>. 
              <b>Núria</b> seu en una taula al costat de la de la <b>Paquita</b>. 
              <br>
              <br>
              <b>Rut</b> entra en el <b>Peris</b>. Fa una ullada i veu a la <b>Núria</b> 
              que passa d'ella, i a la <b>Paquita</b> a la que s'apropa: <br>
              - <i>Bon dia, <b>Rut</b>... <br>
              - Hola, podem parlar? A soles...</i> -diu suaument. <br>
              - <i>Sí, és clar. Jo me n'haig d'anar. Ens veiem, <b>Paquita</b>.<br>
              - Adéu, <b>Lluís</b>. Seu. Passa res? <br>
              - Volia parlar amb tu i amb el <b>Francisco</b>, però com no el 
              trobo... Podria deixar de fer el torn de l'últim passe? <br>
              - No ho sé. Aquestes qüestions les sap tractar millor el <b>Francisco</b>, 
              però em sembla que el que em demanes no pot ser. <br>
              - Ho necessito... No em sento segura marxant tant tard del cinema... 
              sola. </i><br>
              <b>Núria</b> no pot evitar sentir la conversa. <br>
              - <i><b>Rut</b>, què ha passat alguna cosa? Et trobes bé? </i><br>
              - <i><b>Paquita</b>, anit quan vaig sortir de la feina...</i> -<b>Rut</b> 
              comença a plorar.<br>
              - <i>Què? No em diguis que t'han...? </i><br>
              <b>Rut</b> s'abraça a la <b>Paquita</b>: <br>
              - <i>Però ho has denunciat? <br>
              - No... No em va arribar a fer mal, vaig poder escapar-me i fugir. 
              Estic tan espantada... <br>
              - Com tens la barra de dir una cosa així?</i> -li crida la <b>Núria</b> 
              des de la taula -. <i><b>Paquita</b>, no la facis cas. No veus que 
              s'està aprofitant del que l'ha passat a la <b>Natàlia</b>? El que 
              no vol és estar treballant de nit... <br>
              - M'has de creure! Un home em va agafar... i em va amenaçar! <br>
              - Ets una mentidera! T'hauries d'avergonyir de venir aquí i muntar 
              aquest numeret. <br>
              - <b>Núria</b>, potser diu la veritat... No veus com està? <br>
              - Tant de bo no et passi a tu!</i> -li diu la <b>Rut</b> aixecant-se. 
              </font></p>
            </td>
          <td width="4%" bgcolor="#FFFFFF" height="576" bordercolor="#FFFFFF"><font color="#000099"></font></td>
          <td width="47%" bgcolor="#FFFFCC" height="576"> 
            <p><font size="2" face="Arial, Helvetica, sans-serif" color="#000099"><b>Rut</b> 
              surt corrent del <b>Peris</b>, plorant. <b>Núria</b> mira a tothom 
              i se n'adona de l'escena que ha muntat. <b>Paquita</b> fa un gest 
              de penediment amb el cap. <b>Núria</b> torna a seure, continuant 
              amb el que estava fent. </font></p>
            <p><font size="2" face="Arial, Helvetica, sans-serif" color="#000099"> 
              Sona el timbre de la porta. <b>Cecília</b> va a obrir i entra el 
              <b>Fede</b>. <br>
              - <i>Fill? Què hi fas aquí? Passa, passa... <br>
              - Mira, he anat al banc a treure diners i com passava per aquí. 
              </i><br>
              <b>Fede</b> s'apropa a l'<b>Alba</b>. <br>
              - <i>Aquest és l'aparell endimoniat que et té tot el matí enganxada? 
              <br>
              - Sí, papa... Em vols veure en la pàgina web? <br>
              - Clar... <br>
              - A qui has deixat a </i>La Fusteria<i>?</i> -diu la <b>Cecília</b>.<br>
              - <i>S'ha quedat el <b>Marcel</b>. <br>
              - Mira, papa... Aquesta soc jo... I el <b>Santi</b> també hi surt. 
              <br>
              - Què guapos esteu tots dos. <br>
              - Avui el meu amic no s'ha connectat encara, sinó te'l presentaria.<br>
              - No li diguis amic a algú amb qui parles per ordinador. Als amics 
              se'ls ha de veure cara a cara. Això és massa fred. <br>
              - Ja li dic jo que es deixi de tant ordinador, però mira, no hi 
              ha manera.<br>
              - La teva àvia per un cop té raó. Per això he aprofitat la meva 
              sortida i he anat a una agència de viatges.<br>
              - Una agència de viatges?</i> -diu la <b>Cecília</b>. <br>
              - <i>Sí, què passa...! O és que vas a ser tu l'única privilegiada 
              que se n'anirà de viatge aquests dies? <br>
              - No..., però em pensava que aniríeu a Lloret... <br>
              - No. La meva filla i jo farem un viatge que segur li agrada més 
              que Lloret. <br>
              - A on anirem, papa??<br>
              - A Hollywood, en Los Angeles. <br>
              - De debò? -</i><b>Alba</b> plena de satisfacció abraça al seu pare. 
              <i><br>
              - Només seran tres dies, això sí. La resta de les vacances anirem 
              a Lloret. <br>
              - Quina il·lusió!! Ets el millor, papa! Vaig a dir-li a la <b>Desi</b>... 
              necessito dir-li a algú! </i>-<b>Alba</b> se'n va. <br>
              - <i>Fill, no em puc creure que t'hagis gastat tants diners en un 
              viatge com aquest. <br>
              - En realitat no he gastat gens. Una revista m'ha demanat fer un 
              reportatge fotogràfic allí. Em paguen el bitllet d'avió. Anada i 
              tornada!<br>
              - Això, ningú vol que sigui només d'anada... I l'<b>Alba</b>?<br>
              - Vaig convèncer als de la revista que havia d'anar amb un ajudant 
              per carregar amb l'equip fotogràfic un cop estigués allí.<br>
              - Ja... Carregar amb la càmera de fotos, no? Quina barra que tens. 
              No sé com s'han pogut empassar els de la revista una mentida com 
              aquesta. <br>
              - I no ho han fet. M'han dit que si volia ajudant que pagués jo 
              el bitllet. I això he fet. Tot per la meva filla... <br>
              - Tindràs la cara molt dura, però he de reconèixer que ets un pare 
              collonut. Em deixes fer-te un petó? <br>
              - D'acord. Un i prou, que després t'acostumes i ja no hi ha qui 
              et pari els peus. <br>
              - No canviaràs mai... </i>-diu la <b>Cecília</b> rient. <br>
              <b>Fede</b> es deixa fer el petó i somriu satisfet. <b>Alba</b> 
              torna:<br>
              - <i>Me'n vaig o el <b>Marcel</b> em clavarà una bronca per haver-lo 
              deixat sol tant de temps. Fes-me un petó...<br>
              - Ets el millor pare que hi ha al món</i> -diu l'<b>Alba</b> abraçant-lo 
              -. <i>T'estimo!</i> <br>
              <b>Cecília</b> i <b>Fede</b> creuen mirades de complicitat i satisfacció. 
              </font></p>
            <p><font size="2" face="Arial, Helvetica, sans-serif" color="#000099"><b>Iolanda</b> 
              està penjant una prestatgeria a la paret. <br>
              - <i><b>Huari</b>, em passes aquests claus? <b>Huari </b>se la mira 
              emprenyat i no li fa cas. <br>
              - <b>Huari</b>, me'ls apropes, si us plau? </i><br>
              <b>Quim</b> el mira i se n'adona que no els hi donarà. Els agafa 
              ell i els hi dóna a la <b>Iolanda</b>. <br>
              - <i>Gràcies, <b>Quim</b>. <br>
              - <b>Narcís</b>, per què no vas al <b>Peris</b> i li demanes que 
              ens prepari entrepans per tots? </i>-diu el <b>Quim</b>. <br>
              - <i>De què els voleu?<br>
              - De qualsevol cosa. Li dius que ja passaré aquesta tarda per pagar. 
              <br>
              - Molt bé. Fins ara. </i><br>
              <b>Narcís</b> marxa per fer l'encàrrec del <b>Quim</b>. <br>
              - <i><b>Huari</b>, es pot saber què tens? Per què no l'has donat 
              el que la <b>Iolanda</b> t'ha demanat? <br>
              - Això... Portes tot el matí fent-me mala cara... Almenys podries 
              dir-me per què. <br>
              - Vols saber què em passa? </i>-diu <b>Huari</b> deixant el martell 
              bruscament -. <i>Te lo quería decir a solas, però no passa res si 
              <b>Quim</b> està delante.<br>
              - Què tens a dir-me? <br>
              - Ets una mentidera!</i> -li diu en <b>Huari</b>. <br>
              - <i>Què?? T'has begut l'enteniment o què? <br>
              - <b>Huari</b>, a què ve això ara?</i> -diu el <b>Quim</b>.<br>
              - <i>Tu decir que ya no bebes y es mentira. <br>
              - Que jo bec? Com pots pensar que jo...? <br>
              - L'altre dia vaig trobar cartón de vino escondido entre cajas! 
              No niegues que era tuyo! <br>
              - <b>Huari</b>, t'estàs passant... <br>
              - No me estoy passant!! Ets una borracha y no vull borratxos al 
              meu negoci!!</i> -crida. <br>
              - <i><b>Huari</b>, cony! Calma't! La <b>Iolanda</b> potser... <br>
              - No la defensis, <b>Quim</b>! Com ens has pogut enganyar a tots?? 
              <br>
              - No saps què estàs dient!! Aquí l'únic mentider ets tu! <br>
              - Surt d'aquesta lampisteria ara mateix...</i> -diu baixant el to 
              de veu. <br>
              - <i>Te penediràs, <b>Huari</b>... <br>
              - Fora!! </i>-crida.<br>
              <b>Iolanda</b> mira al <b>Huari</b> i després al <b>Quim</b> que 
              fa cara de sentir-se culpable. La noia es neteja les mans en un 
              drap i marxa. </font></p>
            <p><font size="2" face="Arial, Helvetica, sans-serif" color="#000099"><br>
              <br>
              <br>
              <br>
              <br>
              <br>
              <br>
              <br>
              <br>
              <br>
              <br>
              </font><font size="2" face="Arial, Helvetica, sans-serif" color="#000099"><font size="3">Channing 
              </font></font></p>
            </td>
        </tr>
      </table>
      <font size="2" face="Arial, Helvetica, sans-serif"><b><font color="#0033CC">Setmana 
      d'estiu 2002 - 02</font></b></font><font size="1"><br>
      </font> <font size="2" face="Arial, Helvetica, sans-serif"><b> <font color="#CCCC00"></font> 
      <font size="1"><a href="capitol200206.html">Cap&iacute;tol 06</a></font> 
      <font color="#CCCC00">&middot;</font> <font size="1"><a href="capitol200207.html">Cap&iacute;tol 
      07</a></font> <font color="#CCCC00">&middot;</font> <font size="1"><a href="capitol200208.html">Cap&iacute;tol 
      08</a></font> <font color="#CCCC00">&middot;</font> <font size="1"><a href="capitol200209.html">Cap&iacute;tol 
      09</a></font> <font color="#CCCC00">&middot;</font> <br>
      <br>
      <br>
      </b></font><font size="2" face="Arial, Helvetica, sans-serif"><b><a href="index.html">Tornar 
      a P&agrave;gina Cap&iacute;tols d'Estiu 2002</a></b></font><br>
      <font size="2" face="Arial, Helvetica, sans-serif"><b><a href="../estiu.html">Tornar 
      a P&agrave;gina El Cor de l'Estiu</a></b></font><br>
      <br>
      <a href="#inici"><img src="../pujar.gif" width="29" height="37" border="0" alt="inici p&agrave;gina"></a> 
    </center>







    <div align="left"> </div>
    <div align="center"><br>
      <font size="1"><img src="../treballant.gif" width="90" height="98"> <br>
      <font face="Arial, Helvetica, sans-serif">L'equip de la <b>WEB STAP</b> 
      &copy;</font></font><font size="1" face="Arial, Helvetica, sans-serif"><br>
      <font face="Verdana, Arial, Helvetica, sans-serif"><font face="Arial, Helvetica, sans-serif">amb 
      l'espl&egrave;ndida col&middot;laboraci&oacute; dels amics i amigues</font><b><br>
      <i>&euro;noc, tplana, Koko, Spock, </i><font color="#0000CC">Channing</font><i>, 
      Sadie, Bl@u, Lubosch, Casablanca, T&agrave;ntal, Massagran, Mooon, Antaviana</i></b></font><br>
      i altres '<i>card&iacute;acs</i>', procurem cercar la informaci&oacute;, 
      dades, imatges i fer resums,<br>
      per tal que els andreuencs, i la resta de catalans (en el sentit m&eacute;s 
      ampli) coneguem quina imatge es d&oacute;na de nosaltres.<br>
      </font><br>
    </div>
    <div align="center"> </div>
    <div align="center"> </div>
    <a href="mailto:webstap@sant-andreu.com">webstap@sant-andreu.com </a><br>
    <br>
    <a href="../../../index/index-2.html" target="_blank"><img src="../../paginici.jpg" width="31" height="49" border="0" alt="WEB STAP - P&agrave;gina Inici"></a> 
    <br>
    <p><a href="javascript:history.back()">Tornar</a> </p>
  </center>
</center>



</body>
<script language="javascript">
<!--
function openwin(url)
{

var  win=open(url,win,"toolbar=yes,location=yes,directories=yes,status=yes,menubar=yes,resizable=yes,widht=600,height=300,scrollbars=yes")

}

//-->
</script>

<!-- Mirrored from www.sant-andreu.com/elcordelaciutat/resums/estiu2002/capitol200210.htm by HTTrack Website Copier/3.x [XR&CO'2014], Fri, 05 Nov 2021 01:12:10 GMT -->
</html>



