<html>




<!-- Mirrored from www.sant-andreu.com/elcordelaciutat/resums/estiu08/capitol2008002.htm by HTTrack Website Copier/3.x [XR&CO'2014], Fri, 05 Nov 2021 00:59:10 GMT -->
<head>



<title>WEB STAP - 'El Cor de la Ciutat' - Sant Andreu de Palomar (STAP)</title>



<meta http-equiv="Content-Type" content="text/html; charset=iso-8859-1">



</head>







<body bgcolor="#FFFFFF">



<center>



  <center>



    <center>
      <a href="index.html"><img src="logocorestiu08.gif" width="275" height="113" border="0"></a> 
      <a name="inici"></a> <br>
      <font color="#FF6600" size="2"><b><font color="#FF6600" size="2"><b><font face="Arial, Helvetica, sans-serif">Aquests 
      s&oacute;n Cap&iacute;tols d'Estiu, fets per anar aguantant fins a l'inici 
      de la 9&ordf; temporada</font></b></font><br>
      </b></font> <font face="Arial, Helvetica, sans-serif" color="#FF6600" size="2">No 
      s'emeten mai per la tele <font size="1">(de moment)</font></font> <font face="Arial, Helvetica, sans-serif" color="#FF6600"><br>
      <font color="#0000FF"><br>
      <font size="6"><b> </b></font></font></font> 
      <table width="85%" border="1" bgcolor="#FFFFCC" bordercolor="#FFFF66">
        <tr bordercolor="#FFFF66"> 
          <td height="43"> 
            <div align="center"><font face="Arial, Helvetica, sans-serif" color="#FF6600"><font color="#0000FF"><font face="Arial, Helvetica, sans-serif" color="#FF6600"><font color="#0000FF"><font size="6"><b>CAP&Iacute;TOL 
              </b></font></font></font><font size="6"><b> 02<br>
              <font size="2" face="Verdana, Arial, Helvetica, sans-serif">d'El 
              Cor de l'Estiu 2008</font></b></font></font></font></div>
          </td>
        </tr>
      </table>
      <font face="Arial, Helvetica, sans-serif" color="#FF6600"> </font> <font color="#0000FF" face="Arial, Helvetica, sans-serif" size="1">de 
      dimecres 16 de Juliol del 2008</font> 
      <table width="85%" border="1" bordercolor="#FFFF66">
        <tr valign="top" bgcolor="#FF9966"> 
          <td width="47%" bgcolor="#FFFFCC" height="36"> 
            <p><font size="2" face="Arial, Helvetica, sans-serif" color="#000099"> 
              <font face="Verdana, Arial, Helvetica, sans-serif"><font size="2" face="Arial, Helvetica, sans-serif" color="#FFFFCC">..</font><font size="3"><b><font face="Georgia, Times New Roman, Times, serif" size="5">E</font></b></font><font face="Georgia, Times New Roman, Times, serif">ls 
              retrobaments, com passa amb tot, no s'experimenten de la mateixa 
              manera segons siguin els implicats en aquesta maca ocassió que se'n 
              dóna quan algú que ha passat molt temps fora, torna per algun motiu. 
              El <b>Max</b> es retrobava després de molt de temps amb la <b>Núria</b>, 
              i aquesta amb la seva àvia i la seva tieta/mare. L'encontre feia 
              sortir moltes emocions, molts records i algun secret que altre...</font><font face="Arial, Helvetica, sans-serif"><br>
              <br>
              La <b>Núria</b> parla amb el <b>Max</b> a la seva habitació:<br>
              - <i>T'he trobat molt a faltar. Però quant has canviat...<br>
              - Tu també. Però no tant físicament sinó com a persona. Sembles 
              més dona.<br>
              - Tens raó, <b>Max</b>. La culpa la té el <b>Jordi</b>.</i><br>
              <br>
              <b>Núria</b> treu el seu mòbil i li ensenya unes fotos:<br>
              - <i>Aquest és el <b>Jordi</b>?<br>
              - Sí, el meu fill..., el teu nebot. Té quasi set mesos ja. I és 
              l'amor de la meva vida. Ho significa tot per a mi.<br>
              - No sabia que haguessis tingut un fill, <b>Núria</b>. La <b>Clara</b> 
              no m'havia dit res...<br>
              - No ho sap. De fet, ni tan sols la <b>Carme</b> ho sap. No he volgut 
              dir res.<br>
              - Però, per què? Per una bona notícia que podíem rebre... I quan 
              el podré conèixer?</i><br>
              - <i>Quan tu vulguis! Està a l'hotel a càrrec de la seva nanny.<br>
              - I si tens un fill, això vol dir que estàs casada?<br>
              - Per què no deixem de parlar de mi i em parles de tu? Et prometo 
              que tindrem una conversa més tranquil·la on t'ho explicaré tot. 
              A veure..., com estàs?<br>
              - Fotut. Quan havia fet les paus amb la <b>Clara</b>, va i ho espatlla 
              tot.<br>
              - Una mare faria qualsevol cosa per protegir al seu fill. Sembla 
              un tòpic però és així.<br>
              - La trobo tant a faltar, <b>Núria</b>...<br>
              - I per què no vas a visitar-la? Segur que se n'alegra molt de veure't.<br>
              - Tu no aniràs?<br>
              - Sí, clar que sí. I per cert..., el noi que està fora? I el teu 
              pare? Em sembla que tu tens més coses per explicar-me que no pas 
              jo a tu...</i><br>
              El <b>Max</b> somriu i la <b>Núria</b> li fa una abraçada.<br>
              <br>
              Mentrestant, la <b>Carme</b> parla amb el <b>Beni</b> i el <b>Iago</b>.<br>
              - <i>Ja li he buscat un advocat a la meva germana. A partir de demà 
              es posarà a treballar en la seva defensa.<br>
              - Tan de bo tingui alguna possibilitat de sortir sota fiança</i> 
              -diu el <b>Beni</b>.<br>
              - <b><i>Carme</i></b><i>, vols quedar-te al pis? No voldria que 
              per culpa nostra anessis a un hotel.<br>
              - M'instal·laré a la pensió de la <b>Paquita</b>. Si veig que això 
              va per llarg, ja tindré en compte el teu oferiment.</i><br>
              <br>
              La <b>Núria</b> surt.<br>
              - <i>Anem?<br>
              </i></font></font></font><i><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Arial, Helvetica, sans-serif">- 
              Com ha anat?</font></font></font></i><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Arial, Helvetica, sans-serif"> 
              -pregunta la <b>Carme</b>.<br>
              - <i>Bé, molt bé, el <b>Max </b>és fort i aviat el tindreu lluitant 
              per l'alliberament de la seva mare. I pel que m'ha dit, és una sort 
              que et tingui al seu costat, <b>Iago</b>.<br>
              - Jo també tinc la mateixa sort. Me l'estimo i no el deixaré sol.<br>
              - Bé, família. Ens anirem veient aquestes setmanes i tant de bo 
              tot s'aclareixi aviat -diu la <b>Carme</b>.<br>
              - Marxem que estic cansada del viatge</i> -diu la <b>Núria</b>.<br>
              - <i>Baixo amb vosaltres</i> -diu el <b>Beni</b> -. <i>Fins demà, 
              <b>Iago</b>.</i><br>
              <br>
              Tots marxen i el <b>Iago</b> es reuneix amb el <b>Max</b> al que 
              troba dormit al llit. Ell s'estira al seu costat i l'abraça.<br>
              <br>
              <font face="Georgia, Times New Roman, Times, serif">Al dia següent, 
              un altre veí de Sant Andreu tindria un altre retrobament, però aquest 
              completament diferent: fred, agre i fins i tot, desagradable. El 
              seu protagonista..., el<b> Rafa</b>.</font><br>
              <br>
              El <b>Rafa</b> entra en <i>La Fusteria</i> i es troba al <b>Rai 
              </b>envoltat de papers desplegats per tot el taulell.<br>
              - <i>Bon dia, em poses un tallat, si us plau?<br>
              - Ara mateix, deixa'm acabar aquests comptes.<br>
              - Fent números?<br>
              - Això és un descontrol, <b>Rafa</b>. Està el negoci més abandonat 
              que mai. El <b>Paco</b> que no s'atreveix a donar la cara. El <b>Fede</b> 
              que està mig deprimit per això de la <b>Irene</b>. I jo aquí obrint 
              com un burro cada matí intentant que</i> La Fusteria <i>no desaparegui.</i><br>
              - <i>Dediques tu més temps que no pas ells que son els amos a salvar 
              el negoci. Jo de tu, prendria mesures.<br>
              - Vaig a fer-te el tallat.</i><br>
              <br>
              Algú entra al local i es col·loca darrere del <b>Rafa</b>:<br>
              - <i>Home, què difícil es trobar-te!<br>
              - <b>Isabeleta</b>?</i> -diu el <b>Rafa</b> girant-se.<br>
              - <i>La mateixa... Ni al Peris, ni al mercat, ni al quiosc... Només 
              em quedava aquí.<br>
              - Què hi fas tu a Sant Andreu? I per què em buscaves?<br>
              - Quina poca educació, <b>Rafa</b>. Ni tan sols em preguntes com 
              estic, ni pel meu fill...<br>
              - Sí, perdona, tens tota la raó. Com estàs tu, el teu fill i la 
              teva parella?<br>
              - Estem tots bé, i el <b>Rafita</b> és preciós... Quan el coneguis, 
              segur que t'encanta.</i><br>
              <br>
              El <b>Rai</b> li serveix al <b>Rafa</b> el tallat.<br>
              - <i>Hola, <b>Isabeleta</b>. Com va tot?<br>
              - Hola. Va tot molt bé, gràcies <b>Rai</b>. Veus, <b>Rafa</b>? Això 
              és tenir modals.<br>
              - Deixa't d'històries i explica'm d'una vegada per què m'estaves 
              buscant.<br>
              - M'he passat quasi tot l'any a l'Argentina coneixent la família 
              de la <b>Charlotte</b>, la meva parella. Però ara volem passar una 
              temporada a casa i aprofitar per educar al nostre fill aquí, que 
              passi temps amb els pares de la <b>Charlotte</b> que viuen a Barcelona 
              i també, per batejar-lo.<br>
              - I què pinto jo en tot això?<br>
              - Ja t'ho vaig dir, <b>Rafa</b>. Vull que tu siguis un referent 
              masculí pel nostre fill, ho trobem convenient. I tu ets el més indicat. 
              Per això volem que siguis el padrí del nostre fill.</i><br>
              -<i> Ni parlar-ne, tu no estàs bé del cap.<br>
              - T'ho demano per favor, <b>Rafa</b>... Pensa-t'ho almenys. Pensa-t'ho 
              per tot el temps que hem estat casat i hem sigut feliços...<br>
              - Ho vam ser algun cop?<br>
              - Va, <b>Rafa</b>, no et posis sarcàstic ara. Pensa-t'ho. Ja saps 
              on vivim. I diga'm alguna cosa aviat, que el bateig és divendres. 
              Adéu <b>Rai</b>!</i><br>
              <br>
              </font></font></font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"> 
              </font></font></font></p>
            </td>
          <td width="6%" bgcolor="#FFFFFF" height="36" bordercolor="#FFFFFF">
            <div align="center"><font face="Arial, Helvetica, sans-serif" color="#FF6600"><font color="#0000FF"></font></font><font color="#000099"><a href="../nitcor2007-01.html" target="_blank"><img src="../premisoltrnspxic3.gif" width="42" height="85" border="0"></a><br>
              <br>
              </font><font color="#FF6600" size="1" face="Courier New, Courier, mono"><a href="http://www.vilaweb.cat/www/noticia?p_idcmp=2482049&amp;p_edi=santandreu" target="_blank"><img src="../../../noticies/vilawebstap.gif" width="56" height="19" border="0" alt="El Cor de l'Estiu i el premi a VilaWeb StAP"></a></font><font color="#000099"><br>
              <br>
              </font><font face="Arial, Helvetica, sans-serif" color="#FF6600"><font color="#0000FF"><a href="../../manifestnoguerra.html" target="_blank"><img src="../../logonoguerra.gif" width="51" height="20" border="0" alt="NO a la guerra"></a></font></font></div>
          </td>
          <td width="47%" bgcolor="#FFFFCC" height="36"> 
            <p><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Arial, Helvetica, sans-serif">La 
              Isabeleta surt i el <b>Rafa</b> es gira de nou.<br>
              - <i>Tu l'has sentida?<br>
              - <b>Rafa</b>, estic de papers i números fins al capdamunt. Tu creus 
              que tinc temps d'escoltar les converses dels clients?<br>
              - I tant...<br>
              - Tens raó, i sí, és una bogeria que acceptessis, però tampoc té 
              res de dolent. La vida segueix, <b>Rafa</b>. Jo de tu, acceptaria 
              i faria una cosa bona. I ja has vist el que ha dit... un referent 
              patern...</i><br>
              <br>
              El <b>Rafa</b> agafa el sucre i el tira dins el tallat. A fora de 
              <i>La Fusteria</i>, s'esperava la <b>Charlotte</b>:<br>
              -<i> Què? Com t'hi ha anat?<br>
              - Ja t'ho vaig dir, em diria que no. Però no perdo les esperances. 
              Estic segura que divendres, vindrà.</i><br>
              <br>
              Al <i>Peris</i>, esmorzaven la <b>Carme</b> amb la <b>Roser</b>:<br>
              - <i>T'estic molt agraïda perquè em deixis instal·lar-me a casa 
              teva aquests dies...<br>
              - Tranquil·la, filla. Queda't el temps que vulguis. La <b>Pilar</b> 
              no s'instal·larà fins l'agost. I com ho té la <b>Clara</b>?<br>
              - Molt malament, <b>Roser</b>. No sé si la deixaran sortir.<br>
              - Ha comés un delicte. És normal que pagui pel que ha fet...<br>
              - Ho sé, però és la meva germana. I millor no parlem del tema que 
              al final discutirem.<br>
              - Aquí teniu les torrades, senyores</i> -diu el <b>Fidel</b> -. 
              <i>Perdoneu el retard. Des que no està el <b>Peris</b>, vaig de 
              bòlid fent-ho jo tot.<br>
              - T'hauries de buscar a algú, <b>Fidel</b>. O a aquest pas, et donarà 
              un atac de cor com li va passar al pobre <b>Peris</b>...<br>
              - Gràcies pels ànims i el consell, <b>Roser</b>. Voleu alguna cosa 
              més?<br>
              - No, gràcies..</i>. -diu la <b>Carme</b>.<br>
              -<i> I quan podré veure a la meva néta? Em moro de ganes de veure-la 
              i fer-li molts petons..<br>
              - Aquesta tarda es passarà pel pis, i a més diu que portarà una 
              sorpresa. La veritat que veig a la <b>Núria</b> canviada, més madura.</i><br>
              <br>
              La <b>Remei</b> entra al <i>Peris</i> i s'acosta a la taula d'elles:<br>
              - <i>Bon dia, que aprofiti. Hola <b>Carme</b>, com estàs?<br>
              - Molt bé, <b>Remei</b>. Ja veig que tu també, no?<br>
              - Sí, bé, vaig tirant. Perdoneu que us molesti, però volia saber 
              què passarà amb el quiosc. Si conservo o no la feina, si obro... 
              Necessito saber què faig perquè haig de mantenir una família, m'entens?<br>
              - T'entenc, però jo ara mateix no puc dir-te res. A veure si aviat 
              puc parlar amb la meva germana i li pregunto.<br>
              - D'acord, esperaré un temps si cal. Però en quant sàpigues alguna 
              cosa, m'ho dius.<br>
              - Tranquil·la. No pateixis que t'aviso.<br>
              - Gràcies <b>Carme</b>. Adéu <b>Roser</b>....<br>
              - Adéu... cotorra...</i> -diu la <b>Roser</b> entre dents.<br>
              <br>
              La <b>Carme</b> la mira estranyada però no diu res i agafen les 
              torrades. La <b>Remei</b> s'acosta a la barra on està el <b>Beni</b> 
              prenent-se una cervesa:<br>
              - <i>Ei, <b>Remei</b>, com va?<br>
              - Mira, d'aquella manera. Últimament no sé què em passa que estic 
              una mica baixa d'ànims. Deu ser per culpa d'aquell argentí dels 
              pebrots...<br>
              - Has d'intentar ser optimista. I enfrontar-te a tot amb molt bona 
              energia.<br>
              - Això és molt bonic dir-ho, però quan arribas a casa i et trobes 
              sola, no hi ha la suficient bona energia com per enfrontar res. 
              Tu es que mai t'has trobat sol?<br>
              - Sí, i tant! Molts cops... Perdona'm, <b>Remei</b>. Acaba d'arribar 
              una persona a la que estava esperant.</i><br>
              <br>
              El <b>Beni</b> surt a rebre a un home amb vestit de xaqueta i corbata. 
              Tots dos, seuen en una taula i mentre la <b>Remei</b> es queda una 
              mica pansida.<br>
              <br>
              <font face="Georgia, Times New Roman, Times, serif">Els retrobaments. 
              Tots únics, tots diferents. Tots desitjats. Uns es retroben amb 
              un ésser estimat del que feia temps que no sabien res...</font><br>
              <br>
              La <b>Núria</b>, aquella tarda, va arribar amb el seu fill, el <b>Jordi</b>, 
              i la minyona, una noia jove, rossa, d'ulls blaus i pell blanca, 
              a casa de la <b>Roser</b> on ella i la <b>Carme</b> van ser les 
              primeres a conéixer emocionades al fill petit de la professora de 
              música. Totes dues el miraven amb devoció i admiració, sota l'atenta 
              mirada de la mare... i la minyona.<br>
              <br>
              <font face="Georgia, Times New Roman, Times, serif">D'altres es 
              retroben amb un ésser al que van estimar fa temps i que ara viu 
              una vida completament diferent però per la que, malgrat tot, encara 
              existeixen bons sentiments dins del cor...</font><br>
              <br>
              - <b><i>Isabeleta</i></b><i>, soc el <b>Rafa</b>. On haig d'anar 
              divendres i a quina hora? Podeu comptar amb mi.</i><br>
              <br>
              <font face="Georgia, Times New Roman, Times, serif">Però, i què 
              passa amb les persones que no es retroben amb ningú? Aquelles que 
              arriben a casa i no s'emocionen per res, no té qui li pregunti com 
              l'ha anat el dia o si li ha estat un bon dia de feina?</font><br>
              <br>
              La <b>Remei</b> estava ficada a la banyera, amb l'aigua fins al 
              coll, mirant una tele petita que té damunt una prestatgeria quan 
              de sobte es capbussa, cobrint l'escuma tota la superfície de la 
              banyera.<br>
              <br>
              <font face="Georgia, Times New Roman, Times, serif">Aquestes persones 
              tendeixen a enfonsar-se, si no li posen... remei.</font><br>
              <br>
              - <i>"Jo vull cantar" ja està fent les proves als aspirants que 
              s'han presentat per formar part del programa d'aquest estiu. Molt 
              aviat coneixereu als seleccionats. Presentat per l'<b>Àlex Casademunt</b>, 
              un nou concurs a TV3, "Jo vull cantar"</i>. </font></font></font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"></font></font></font><font size="2" face="Arial, Helvetica, sans-serif" color="#000099"> 
              </font></p>
            <p><font size="2" face="Arial, Helvetica, sans-serif" color="#000099"> 
              </font><font size="2" face="Arial, Helvetica, sans-serif" color="#000099"> 
              </font><font size="2" face="Arial, Helvetica, sans-serif" color="#000099"><br>
              <br>
              <br>
              <br>
              <br>
              -<i>CONTINUARÀ ...</i>- </font></p>
            <p><font size="2" face="Arial, Helvetica, sans-serif" color="#000099"> 
              <br>
              <br>
              <br>
              <br>
              <br>
              </font><font size="2" face="Arial, Helvetica, sans-serif" color="#000099"> 
              <font size="3">Channing <br>
              <br>
              </font></font></p>
            </td>
        </tr>
      </table>
      <font size="2" face="Arial, Helvetica, sans-serif"><b><font color="#0033CC">Setmana</font><font size="2" face="Arial, Helvetica, sans-serif"><b><font color="#0033CC"> 
      01</font></b></font><font size="1"></font><font color="#0033CC"> d'Estiu 
      2008</font></b></font><font size="1"><br>
      </font> <font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1" color="#0033CC"><a href="capitol2008001.html">Cap&iacute;tol 
      001</a></font></b></font></b></font></b></font><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="2" face="Arial, Helvetica, sans-serif"><b>- 
      </b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1" color="#0033CC">Cap&iacute;tol 
      002</font></b></font></b></font></b></font><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="2" face="Arial, Helvetica, sans-serif"><b>- 
      </b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1" color="#0033CC"><a href="capitol2008003.html">Cap&iacute;tol 
      003</a></font></b></font></b></font></b></font><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="2" face="Arial, Helvetica, sans-serif"><b></b></font></b></font></b></font></b></font></b></font></b></font><font size="2" face="Arial, Helvetica, sans-serif"><b> 
      <br>
      <br>
      <a href="index.html">Tornar a P&agrave;gina Cap&iacute;tols d'Estiu 2008</a></b></font><br>
      <font size="2" face="Arial, Helvetica, sans-serif"><b><a href="../estiu.html">Tornar 
      a P&agrave;gina El Cor de l'Estiu</a></b></font><br>
      <a href="../../default.html"><img src="../logo0.jpg" width="114" height="46" border="0"></a><br>
      <br>
      <a href="#inici"><img src="../pujar.gif" width="29" height="37" border="0" alt="inici p&agrave;gina"></a> 
    </center>







    <div align="left"> </div>
    <div align="center"><br>
      <font size="1"><img src="../treballant.gif" width="90" height="98"> <br>
      <font face="Arial, Helvetica, sans-serif">L'equip de la <b>WEB STAP</b> 
      &copy;</font></font><font size="1" face="Arial, Helvetica, sans-serif"><br>
      <font face="Verdana, Arial, Helvetica, sans-serif"><font face="Arial, Helvetica, sans-serif">amb 
      l'espl&egrave;ndida col&middot;laboraci&oacute; dels amics i amigues</font><b><br>
      </b></font><font face="Verdana, Arial, Helvetica, sans-serif"><b><i>&euro;noc, 
      tplana, Koko, Spock, <font color="#0000FF">Channing</font>, Sadie, Bl@u, 
      Lubosch, Casablanca,<br>
      T&agrave;ntal, Massagran, Mooon, Antaviana, Baulena, G&ograve;mix</i></b></font><br>
      i altres '<i>card&iacute;acs</i>', vam procurar cercar la informaci&oacute;, 
      dades, imatges i fer resums,<br>
      per tal que els andreuencs, i la resta de catalans (en el sentit m&eacute;s 
      ampli) coneguessin quina imatge es donava de nosaltres.<br>
      </font><br>
    </div>
    <div align="center"> </div>
    <div align="center"> </div>
    <a href="mailto:webstap@sant-andreu.com">webstap@sant-andreu.com </a>
    <table width="70%" border="0">
      <tr> 
        <td width="13%"> 
          <div align="center"><a href="../../../historia/index.html" target="_blank"><img src="../../../historia/historia07.jpg" width="67" height="44" border="0" alt="la Hist&ograve;ria de STAP"></a></div>
        </td>
        <td width="9%"> 
          <div align="center"><a href="../../../entitats/index.html" target="_blank"><img src="../../../entitats/entitatsxic.jpg" width="34" height="44" border="0" alt="les Entitats de STAP"></a></div>
        </td>
        <td width="11%"> 
          <div align="center"><a href="../../../20-04/index.html" target="_blank"><img src="../../../20-04/logo2002trnspxic.gif" width="40" height="44" border="0" alt="el 20 d'Abril"></a></div>
        </td>
        <td width="14%"> 
          <div align="center"><a href="../../../planol/termemunicipalstap/index.html" target="_blank"><img src="../../../planol/termemunicipalstap/municipistapbarrisxicxic.gif" width="67" height="47" border="0" alt="el Terme Municipal de STAP"></a></div>
        </td>
        <td width="7%"> 
          <div align="center"><a href="../../../index/index-2.html" target="_blank"><img src="../../paginici.jpg" width="31" height="49" border="0" alt="WEB STAP - P&agrave;gina Inici"></a></div>
        </td>
        <td width="17%"> 
          <div align="center"><a href="../../../supercomercial/index.html" target="_blank"><img src="../../../supercomercial/guiacomxic.gif" width="87" height="31" border="0" alt="Guia del Comer&ccedil; Andreuenc"></a></div>
        </td>
        <td width="14%"> 
          <div align="center"><a href="../../../imatges/index.html" target="_blank"><img src="../../../imatges-stap/Parr%25F2quia/08.p.jpg" width="68" height="44" border="0" alt="imatges de STAP"></a></div>
        </td>
        <td width="15%"> 
          <div align="center"><a href="../../../participar/index.html" target="_blank"><img src="../../../participar/baliardavot2xicxic.gif" width="74" height="42" border="0" alt="participa"></a></div>
        </td>
      </tr>
    </table>
    <a href="javascript:history.back()">Tornar</a>
</center>
</center>



</body>
<script language="javascript">
<!--
function openwin(url)
{

var  win=open(url,win,"toolbar=yes,location=yes,directories=yes,status=yes,menubar=yes,resizable=yes,widht=600,height=300,scrollbars=yes")

}

//-->
</script>

<!-- Mirrored from www.sant-andreu.com/elcordelaciutat/resums/estiu08/capitol2008002.htm by HTTrack Website Copier/3.x [XR&CO'2014], Fri, 05 Nov 2021 00:59:10 GMT -->
</html>



