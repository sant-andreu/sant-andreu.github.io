<html>




<!-- Mirrored from www.sant-andreu.com/elcordelaciutat/resums/estiu08/capitol2008014.htm by HTTrack Website Copier/3.x [XR&CO'2014], Fri, 05 Nov 2021 00:59:11 GMT -->
<head>



<title>WEB STAP - 'El Cor de la Ciutat' - Sant Andreu de Palomar (STAP)</title>



<meta http-equiv="Content-Type" content="text/html; charset=iso-8859-1">



</head>







<body bgcolor="#FFFFFF">



<center>



  <center>



    <center>
      <a href="index.html"><img src="logocorestiu08.gif" width="275" height="113" border="0"></a> 
      <a name="inici"></a> <br>
      <font color="#FF6600" size="2"><b><font color="#FF6600" size="2"><b><font face="Arial, Helvetica, sans-serif">Aquests 
      s&oacute;n Cap&iacute;tols d'Estiu, fets per anar aguantant fins a l'inici 
      de la 9&ordf; temporada</font></b></font><br>
      </b></font> <font face="Arial, Helvetica, sans-serif" color="#FF6600" size="2">No 
      s'emeten mai per la tele <font size="1">(de moment)</font></font> <font face="Arial, Helvetica, sans-serif" color="#FF6600"><br>
      <font color="#0000FF"><br>
      <font size="6"><b> </b></font></font></font> 
      <table width="85%" border="1" bgcolor="#FFFFCC" bordercolor="#FFFF66">
        <tr bordercolor="#FFFF66"> 
          <td height="43"> 
            <div align="center"><font face="Arial, Helvetica, sans-serif" color="#FF6600"><font color="#0000FF"><font face="Arial, Helvetica, sans-serif" color="#FF6600"><font color="#0000FF"><font size="6"><b>CAP&Iacute;TOL 
              </b></font></font></font><font size="6"><b> 14<br>
              <font size="2" face="Verdana, Arial, Helvetica, sans-serif">d'El 
              Cor de l'Estiu 2008</font></b></font></font></font></div>
          </td>
        </tr>
      </table>
      <font face="Arial, Helvetica, sans-serif" color="#FF6600"> </font> <font color="#0000FF" face="Arial, Helvetica, sans-serif" size="1">de 
      dimecres 20 d'Agost del 2008</font> 
      <table width="85%" border="1" bordercolor="#FFFF66">
        <tr valign="top" bgcolor="#FF9966"> 
          <td width="47%" bgcolor="#FFFFCC" height="36"> 
            <p><font size="2" face="Arial, Helvetica, sans-serif" color="#000099"> 
              <font face="Verdana, Arial, Helvetica, sans-serif"><font size="2" face="Arial, Helvetica, sans-serif" color="#FFFFCC">..</font><font face="Georgia, Times New Roman, Times, serif"><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font size="3"><b><font face="Georgia, Times New Roman, Times, serif" size="5">S</font></b></font></font></font>i 
              hi ha un exemple clar de fracàs és quan en un programa de televisió 
              s'introdueixen canvis per reduir la durada de l'espai en qüestió. 
              Això és el que li passa a "<i>Jo vull cantar</i>" que de sobte, 
              la cadena que l'emet, ha decidir acabar amb el concurs unes setmanes 
              abans del que estava previst.<br>
              <br>
              Però el fracàs també l'experimenten les persones de mil formes diferents. 
              Objectius personals no complits, tasques en la feina no aconseguides, 
              o coses aparentment tan senzilles com superar una pantalla en un 
              videojoc.<font face="Arial, Helvetica, sans-serif"><br>
              <br>
              El <b>Rafa</b> entra en <i>La Fusteria</i> on es troba al <b>Rai</b> 
              davant d'una televisió enorme jugant a un videojoc.<br>
              - <b><i>Rai</i></b><i>, però què és això?<br>
              - Un moment, <b>Rafa</b>, ara no puc atendre't.</i><br>
              <br>
              El <b>Rai </b>comença a fer moviments amb les mans, com si jugués 
              al tennis i finalment perd:<br>
              - <i>Merda! Un altre cop m'ha guanyat la maquineta.<br>
              - D'on ha sortit això?<br>
              - L'he comprat jo, per atraure nova clientela. <b>Rafa</b>, necessito 
              pensar com guanyar calers... el <b>Fede</b> i el <b>Paco</b> estan 
              desapareguts i el negoci s'enfonsa.<br>
              - Però no és el teu problema, <b>Rai</b>.<br>
              - Sí que ho és. A mi això m'agrada i no vull perdre la feina.</i><br>
              - <i>Bé, tu sabràs el que et fas. Per cert, has vist la <b>Charlotte</b> 
              per aquí aquests dies? No la trobo ni per telèfon ni a casa...<br>
              - No, doncs per aquí tampoc ha passat. Deu estar encara fotuda per 
              la mort de la <b>Isabeleta</b>...<br>
              - O potser, ha marxat uns dies amb el nen fora de la ciutat... Espero 
              trobar-la aviat perquè em té preocupat.<br>
              - Vinga, agafa un comandament i fes una partida amb mi.<br>
              - Jo no sé si sabré.<br>
              - Ja veuràs com és molt fàcil.</i><br>
              <br>
              Al cap d'una estona, els dos amics estaven suant i entusiasmats 
              amb la nova adquisició que havia fet el <b>Rai</b> pel pub. Però 
              la diversió va ser interrompuda amb l'arribada de la <b>Iris</b> 
              que entrava al local molt bé acompanyada.<br>
              - <i>No us ho deia?</i> -diu la <b>Iris</b> -. <i>El trobaríem jugant 
              i així és.<br>
              - Sogre!!</i> -diu el <b>Rai</b> al girar-se.<br>
              - <i>He guanyat!!!</i> -crida el <b>Rafa</b> aprofitant la falta 
              d'atenció del seu contrincant.<br>
              - <i>Ei, no s'hi val, m'he despistat un moment.<br>
              - Ah! Se sent!<br>
              - <b>Rafa</b>, no et fa vergonya aprofitar-te així de la gent? -diu 
              una veu de dona amb molta autoritat.<br>
              - Senyora <b>Pilar</b>! Quina alegria tornar-la a veure per Sant 
              Andreu!</i><br>
              <br>
              Tots es saluden, s'abracen i es fan petons molt contents.<br>
              - <i>Quan heu arribat?</i> -pregunta el <b>Rai</b>.<br>
              - <i>Aquest matí. Li hem deixat tot escampat a la <b>Roser</b> pel 
              seu pis</i> -diu el <b>Santiago</b> -<i>, per poder venir a saludar-te.<br>
              - I ara anirem al mercat perquè he decidit obrir la parada a partir 
              de setembre.<br>
              - Em sembla molt bé! </i>-diu el <b>Rafa</b> -. <i>Al mercat la 
              trobàvem a faltar, <b>Pilar</b>.<br>
              - I jo a vosaltres, creu-me. L'única cosa que em sap greu és haver 
              fet que la <b>Carme</b> marxi del pis de la meva germana.<br>
              - Però amb la <b>Núria</b> s'hi estarà bé. Tu no comencis a patir, 
              eh? Que no hem fet més que arribar!</i><br>
              <br>
              Tots riuen. Mentre, la <b>Carme</b> s'instal·lava amb la <b>Núria</b>.<br>
              - <i>Sento molt tota aquesta molèstia, nena...<br>
              - Ja t'ho vaig dir que podries haver-te vingut molt abans.<br>
              - Però amb el nen, la <b>Ingrid</b>, tu... Aquest pis no és tan 
              gran, eh?<br>
              - Ens apanyarem, no pateixis. De totes maneres, jo he de tornar 
              a casa meva aviat, no m'hi puc estar aquí per sempre.<br>
              - És cert, t'has d'ocupar també de la teva família... A veure si 
              un dia vens amb el teu marit que ni ens l'has presentat ni res...<br>
              - És que viatja tant el pobre, que ja veus, no té temps ni per nosaltres.<br>
              - Tu parla-ho amb ell i a veure quan és possible. Vaig a sortir 
              per fer uns encàrrecs i després sortim a dinar tots plegats que 
              us convido.<br>
              - No cal, <b>Carme</b>...<br>
              - Sí, sí que cal. Al cap i a la fi, m'heu d'aguantar aquí, no?</i> 
              -diu rient.<br>
              - <i>Mira que ets burra, eh?<br>
              - Fins ara nena</i> -diu la <b>Carme</b> agafant la seva bossa i 
              sortint.<br>
              <br>
              L'<b>Ingrid</b> surt de la seva habitació:<br>
              -<i> &quot;Así que no conocen a tu marido...</i></font><i><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;<br>
              </font></font></font></font><font face="Arial, Helvetica, sans-serif">- 
              Ara et dediques a escoltar darrere de les portes?<br>
              - </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font><font face="Arial, Helvetica, sans-serif">Es 
              sorprendente ver cómo cree conocerte toda tu família. Y en realidad 
              no saben nada de ti.</font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;<br>
              </font></font></font></font><font face="Arial, Helvetica, sans-serif">- 
              Vols fer el favor de callar d'una puta vegada?<br>
              - </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font><font face="Arial, Helvetica, sans-serif">Dame 
              lo que te pedí y seguiré callada. De lo contrario, lo perderás todo.</font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font></i><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"><br>
              <br>
              </font></font></font></font><font face="Arial, Helvetica, sans-serif">La 
              minyona torna a entrar a la seva habitació mentre la <b>Núria</b> 
              seu emprenyada al sofà.<br>
              <br>
              Al mercat, la <b>Roser</b> i la <b>Carmeta</b> es troben a la <b>Pilar</b> 
              i al <b>Santiago</b> a la parada:<br>
              - <b><i>Pilar</i></b><i>!!<br>
              - <b>Carmeta</b>! Quina alegria retrobar-nos aquí.<br>
              - La veritat és que aquest lloc sense tu no era el mateix. Quan 
              la teva germana em va dir que tornàveu per quedar-vos i reobrir 
              la parada, no m'ho podia creure. No saps què contents estem tots 
              per la teva tornada.<br>
              - Tots no ho crec, <b>Carmeta</b>.<br>
              - I això?<br>
              - Res, només que jo no m'ocuparé d'atendre la parada. Tinc ganes 
              de fer altres coses.<br>
              - Això no ho sabia, <b>Pilar</b></i> -diu la <b>Roser</b> -. <i>Jo 
              pensava que l'atendríem nosaltres, com hem fet temps enrere.<br>
              - Doncs no, <b>Roser</b>. Nosaltres viurem la vida com cal. Per 
              treballar ja n'hi ha d'altres que poden, tenen forces i ganes.<br>
              - La teva germana té raó. Els grans, a viure, i els joves, a pencar!</i> 
              -diu el <b>Santiago</b>.<br>
              -<i> I a qui has pensat contractar?</i><br>
              <br>
              </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">En 
              aquell moment apareix el <b>Rafa</b>.<br>
              - <i>Ja he parlat amb la <b>Rosita</b>, <b>Pilar</b>. Ha entès perfectament 
              que vulgui acceptar la seva oferta de feina.<br>
              - Aquí el teniu. El <b>Rafa</b> se n'ocuparà de tot.<br>
              - No m'ho puc creure</i> -diu la <b>Roser</b>.<br>
              - <i>I ara que he revisat la parada, ja podem marxar. <b>Rafa</b>, 
              ja parlarem del contracte i de les teves funcions a la parada.<br>
              - Clar que sí, mestressa.<br>
              - <b>Santiago</b>, què et sembla si comprem alguna cosa per sopar 
              aquesta nit i de passada, saludem a la gent del mercat?<br>
              - Em sembla una molt bona idea, <b>Pilar</b>.<br>
              - Germaneta, aquesta nit la <b>Carmeta</b> i l'<b>Aureli</b> vindran 
              a casa per veure el concurs dels cantants</i> -diu la <b>Roser</b>.<br>
              - <i>Millor! Quants més seurem, més riurem.</i></font></font></font></font><font face="Arial, Helvetica, sans-serif"><br>
              </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"> 
              <br>
              La <b>Pilar</b>, tan eixerida com sempre, ho deixa tot disposat 
              i se'n va amb el seu home a fer les compres pertinents.</font></font></font></font><font face="Arial, Helvetica, sans-serif"> 
              <br>
              <br>
              </font></font></font></font></p>
            </td>
          <td width="6%" bgcolor="#FFFFFF" height="36" bordercolor="#FFFFFF">
            <div align="center"><font face="Arial, Helvetica, sans-serif" color="#FF6600"><font color="#0000FF"></font></font><font color="#000099"><img src="../../../solidaritat/pekin08japsolx1.gif" width="56" height="34" alt="08/08/08: inici dels XXIX Jocs Ol&iacute;mpics"><br>
              <br>
              <a href="../nitcor2007-01.html" target="_blank"><img src="../premisoltrnspxic3.gif" width="42" height="85" border="0"></a><br>
              <br>
              </font><font color="#FF6600" size="1" face="Courier New, Courier, mono"><a href="http://www.vilaweb.cat/www/noticia?p_idcmp=2482049&amp;p_edi=santandreu" target="_blank"><img src="../../../noticies/vilawebstap.gif" width="56" height="19" border="0" alt="El Cor de l'Estiu i el premi a VilaWeb StAP"></a></font><font color="#000099"><br>
              <br>
              </font><font face="Arial, Helvetica, sans-serif" color="#FF6600"><font color="#0000FF"><a href="../../manifestnoguerra.html" target="_blank"><img src="../../logonoguerra.gif" width="51" height="20" border="0" alt="NO a la guerra"></a></font></font></div>
          </td>
          <td width="47%" bgcolor="#FFFFCC" height="36"> 
            <p><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"> 
              A la nit, tots estaven reunits davant la televisió per veure un 
              nou programa del "<i>Jo vull cantar</i>":<br>
              <br>
              - <i>Benvinguts senyores i senyors un dimecres més a </i>"Jo vull 
              cantar"<i> que des d'avui introdueix una novetat molt important 
              pel desenvolupament del concurs. Com sabeu, queden a l'acadèmia 
              set grans veus. Doncs bé, avui i la propera setmana, seran proposats 
              per abandonar el programa cinc concursants i no quatre com fins 
              ara era habitual. D'aquest cinc, un serà salvat pels professors 
              i un altre pels companys. Per tant, vostès des de casa tindran a 
              tres participants per escollir entre ells al que vulguin que segueixi 
              a l'acadèmia. Així començarem a enfilar la recta final del</i> "Jo 
              vull cantar"<i> que s'acomiadarà de tots vosaltres d'aquí a dues 
              setmanes!</i><br>
              <br>
              El públic aplaudeix.<br>
              <br>
              -<i> I que aquests aplaudiments serveixen també per donar la benvinguda 
              als set concursants que encara estan competint a</i> "Jo vull cantar".<i> 
              Fortíssima l'ovació!</i><br>
              <br>
              Les fanfàrries i el clamor del públic acompanyen a la sortida a 
              l'escenari dels participants que encara estan dins de l'acadèmia, 
              entre ells, l'<b>Eli</b> i la <b>K</b>.<br>
              <br>
              - <i>Fem una petita pausa i de seguida comencem! Fins ara!</i> -diu 
              l'<b>Àlex</b>.<br>
              <br>
              Al pis de la <b>Roser</b>, el <b>Santiago</b> s'aixeca del sofà:<br>
              - <i>Vaig a la cuina a per aigua. Voleu res?<br>
              - No...<br>
              - Jo estic convençuda que guanyarà la <b>K</b></i> -diu la <b>Carmeta</b> 
              -. <i>Té una veu esplèndida.<br>
              - Qui ho fa millor és l'<b>Eli</b></i> -diu l'<b>Aureli</b> -.<i> 
              Té la mateixa empenta que quan vivia a ca'n Sarró.<br>
              - Totes dues ho fan molt bé, és cert</i> -diu la <b>Pilar</b> -, 
              <i>però no m'agrada aquest canvi d'última hora que han fet.</i><br>
              <br>
              De sobte, se sent a la cuina, com es trenca un got i després un 
              colp més sec.<br>
              - <b><i>Santiago</i></b><i>, què has fet ara?</i> -crida la <b>Pilar</b> 
              -<i>. <b>Santiago</b>? Què no em sents?<br>
              - Vaig a veure què passa</i> -diu l'<b>Aureli</b>.<br>
              - <i>Aquests homes no saben fer res a la cuina</i> -diu la <b>Carmeta</b>.<br>
              - <b><i>Pilar</i></b><i>, <b>Pilar</b>!!</i> - diu cridant l'<b>Aureli</b> 
              -. <i>Truca a una ambulància, ràpid! El <b>Santiago</b> està estès 
              al terra!<br>
              - Ai, Déu meu!</i><br>
              <br>
              La <b>Ingrid</b> mirava el concurs asseguda al sofà. Estava sola. 
              La <b>Carme</b> sopava amb la <b>Paquita</b> aquella nit. De sobte, 
              algú se li acosta pel darrere. No fa soroll. La noia no se n'adona 
              que algú l'observa per l'esquena. Una ma agafa l'espatlla de la 
              minyona que del sobresalt, es gira espantada:<br>
              - </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"><i>&quot;</i></font></font></font></font><i><font face="Arial, Helvetica, sans-serif"><b>Núria</b>! 
              Qué susto me has dado.</font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;<br>
              </font></font></font></font><font face="Arial, Helvetica, sans-serif">- 
              </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font><font face="Arial, Helvetica, sans-serif">Toma!</font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font></i><font face="Arial, Helvetica, sans-serif"> 
              -diu la Núria estirant l'altre braç per damunt de l'altra espatlla.<br>
              - </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"><i>&quot;</i></font></font></font></font><i><font face="Arial, Helvetica, sans-serif">Qué 
              es?</font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;<br>
              </font></font></font></font><font face="Arial, Helvetica, sans-serif">- 
              El que em demanaves pel teu silenci. I més val que sigui així perquè 
              si em tornes a fer xantatge et prometo que aquest cop et faré callar 
              jo, per sempre. M'has entès?<br>
              - </font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font><font face="Arial, Helvetica, sans-serif">Perfectamente, 
              señorita <b>Núria</b></font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif">&quot;</font></font></font></font><font face="Arial, Helvetica, sans-serif">.<br>
              - Molt bé. I ara, pots continuar veient la televisió..., a la teva 
              habitació.</font></i><font face="Arial, Helvetica, sans-serif"><br>
              <br>
              La <b>Ingrid</b> la mira amb menyspreu i s'aixeca del sofà marxant 
              a la seva habitació. Després la <b>Núria</b> seu agafant el comandament 
              a distància de la tele, apujant una mica el volum.<br>
              <br>
              -<i> I després de les propostes del nostre jurat, tots esteu a la 
              corda fluixa menys el <b>Sebastià</b> i la <b>Kristina</b>.</i> 
              -diu el presentador del concurs-.<i> La resta, ara, esteu en mans 
              dels vostres companys i dels professors de l'acadèmia. Connectem 
              amb la <b>Beth</b>, molt bona nit!<br>
              </i>- <i>Bona nit, <b>Àlex</b>, bona nit a tothom. Un moment difícil 
              perquè clar, nosaltres voldríem salvar a més d'un però finalment 
              hem decidit que ha de continuar la seva formació a l'acadèmia... 
              l'<b>Andreu</b>.<br>
              </i>- <b><i>Andreu</i></b><i> reuneix-te amb els teus dos companys... 
              I ara seran ells qui decidiran qui de vosaltres quatre queda també 
              salvat. Us recordo que el favorit del públic, el <b>Sebastià</b> 
              en aquest cas, té doble vot en cas d'empat, d'acord? Doncs uns segons 
              de temps perquè escriguin a les pissarres el nom que ells creguin 
              convenient...</i><br>
              <br>
              <font face="Georgia, Times New Roman, Times, serif">A la hora de 
              la veritat, tothom espera que el resultat sigui el desitjat. A l'hospital, 
              les proves fetes al <b>Santiago</b> no donaven cap tipus d'esperança 
              als seus familiars. La mort l'havia atrapat i poc a poc se n'anava 
              amb ella.</font><br>
              <br>
              - <i>Sabrem ara el nom que ha escrit el <b>Sebastià</b>... A qui 
              vols salvar?<br>
              - <b>Flora</b>.<br>
              - Un vot per la <b>Flora</b>, i sabrem ara el vot de la <b>Kristina</b></i>.<br>
              <br>
              <font face="Georgia, Times New Roman, Times, serif">A l'habitació 
              del <b>Jordi</b>, la <b>Ingrid</b> se'l mirava plorosa mentre es 
              guardava a la butxaca el xec que la <b>Núria</b> li havia donat 
              perquè guardés silenci.</font><br>
              <br>
              - <i>L'<b>Eli</b></i> -diu la <b>K</b>.<br>
              - <i>Un vot per l'<b>Eli</b>, de moment empatada amb la <b>Flora</b>. 
              Important, si ara l'<b>Andreu</b> diu el nom del <b>Josep</b> o 
              del <b>Xarli</b> el triple empat quedarà desfet a favor de la <b>Flora</b> 
              perquè el vot del <b>Sebastià</b> compta el doble. I farà passar 
              directament a la semifinal si el vot és per a qualsevol de les seves 
              companyes. El teu torn, <b>Andreu</b>.</i><br>
              <br>
              <font face="Georgia, Times New Roman, Times, serif">A moltes llars, 
              la gent desitjava que el concursant que s'havia de salvar fos l'<b>Eli</b>, 
              però no sempre s'aconsegueix allò que tothom espera.</font><br>
              <br>
              - <b><i>Flora</i></b><i>!</i> -diu el noi.<br>
              - <i>Doncs amb dos vots, <b>Flora</b> passes directament a la semifinal 
              i ara, en mans de vostès i dels seus missatges i trucades està el 
              salvar a un dels tres proposats per abandonar el programa: el <b>Xarli</b>, 
              el <b>Josep</b> o l'<b>Eli</b>. La propera setmana dos d'ells deixaran</i> 
              "Jo vull cantar"<i>! Fins la setmana que ve! Adéu!</i><br>
              <br>
              L'<b>Eli</b> plorava desconsolada mentre la <b>K</b> corria des 
              de l'altra punta del plató a fer-li una forta abraçada. </font></font></font></font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"> 
              </font></font></font></font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif" size="2" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"> 
              </font></font></font></font></font></font></font></font></font></font></font></font></font></p>
            <p><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"><font face="Verdana, Arial, Helvetica, sans-serif"><i> 
              </i></font></font></font></font></font><font size="2" face="Arial, Helvetica, sans-serif" color="#000099"><font face="Verdana, Arial, Helvetica, sans-serif"><font face="Georgia, Times New Roman, Times, serif"><font face="Arial, Helvetica, sans-serif"> 
              </font></font></font></font><font size="2" face="Arial, Helvetica, sans-serif" color="#000099"> 
              </font></p>
            <p><font size="2" face="Arial, Helvetica, sans-serif" color="#000099"> 
              </font><font size="2" face="Arial, Helvetica, sans-serif" color="#000099"> 
              </font><font size="2" face="Arial, Helvetica, sans-serif" color="#000099"> 
              <br>
              <br>
              <br>
              <br>
              -<i>CONTINUARÀ ...</i><i><br>
              </i></font></p>
            <p><font size="2" face="Arial, Helvetica, sans-serif" color="#000099"> 
              </font><font size="2" face="Arial, Helvetica, sans-serif" color="#000099"> 
              <br>
              <br>
              <br>
              <br>
              <br>
              <br>
              </font><font size="2" face="Arial, Helvetica, sans-serif" color="#000099"> 
              <font size="3">Channing<font size="2"> <br>
              <br>
              </font> </font></font></p>
            </td>
        </tr>
      </table>
      <font size="2" face="Arial, Helvetica, sans-serif"><b><font color="#0033CC">Setmana</font><font size="2" face="Arial, Helvetica, sans-serif"><b><font color="#0033CC"> 
      06</font></b></font><font size="1"></font><font color="#0033CC"> d'Estiu 
      2008</font></b></font><font size="1"><br>
      </font> <font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1" color="#0033CC"><a href="capitol2008013.html">Cap&iacute;tol 
      013</a></font></b></font></b></font></b></font><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="1"><b><font size="2" face="Arial, Helvetica, sans-serif"><b><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="2" face="Arial, Helvetica, sans-serif"><b>-</b></font><font size="2" face="Arial, Helvetica, sans-serif"><b> 
      </b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1" color="#0033CC">Cap&iacute;tol 
      014</font></b></font></b></font></b></font><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="2" face="Arial, Helvetica, sans-serif"><b>- 
      </b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1" color="#0033CC"><a href="capitol2008015.html">Cap&iacute;tol 
      015</a></font></b></font></b></font></b></font><font size="1" color="#0033CC" face="Arial, Helvetica, sans-serif"> 
      </font></b></font></b></font><font size="2" face="Arial, Helvetica, sans-serif"><b></b></font></b></font></b></font></b></font></b></font></b></font><font size="2" face="Arial, Helvetica, sans-serif"><b>-</b></font><font size="2" face="Arial, Helvetica, sans-serif"><b><br>
      <br>
      <a href="index.html">Tornar a P&agrave;gina Cap&iacute;tols d'Estiu 2008</a></b></font><br>
      <font size="2" face="Arial, Helvetica, sans-serif"><b><a href="../estiu.html">Tornar 
      a P&agrave;gina El Cor de l'Estiu</a></b></font><br>
      <a href="../../default.html"><img src="../logo0.jpg" width="114" height="46" border="0"></a><br>
      <br>
      <a href="#inici"><img src="../pujar.gif" width="29" height="37" border="0" alt="inici p&agrave;gina"></a> 
    </center>







    <div align="left"> </div>
    <div align="center"><br>
      <font size="1"><img src="../treballant.gif" width="90" height="98"> <br>
      <font face="Arial, Helvetica, sans-serif">L'equip de la <b>WEB STAP</b> 
      &copy;</font></font><font size="1" face="Arial, Helvetica, sans-serif"><br>
      <font face="Verdana, Arial, Helvetica, sans-serif"><font face="Arial, Helvetica, sans-serif">amb 
      l'espl&egrave;ndida col&middot;laboraci&oacute; dels amics i amigues</font><b><br>
      </b></font><font face="Verdana, Arial, Helvetica, sans-serif"><b><i>&euro;noc, 
      tplana, Koko, Spock, <font color="#0000FF">Channing</font>, Sadie, Bl@u, 
      Lubosch, Casablanca,<br>
      T&agrave;ntal, Massagran, Mooon, Antaviana, Baulena, G&ograve;mix</i></b></font><br>
      i altres '<i>card&iacute;acs</i>', vam procurar cercar la informaci&oacute;, 
      dades, imatges i fer resums,<br>
      per tal que els andreuencs, i la resta de catalans (en el sentit m&eacute;s 
      ampli) coneguessin quina imatge es donava de nosaltres.<br>
      </font><br>
    </div>
    <div align="center"> </div>
    <div align="center"> </div>
    <a href="mailto:webstap@sant-andreu.com">webstap@sant-andreu.com </a>
    <table width="70%" border="0">
      <tr> 
        <td width="13%"> 
          <div align="center"><a href="../../../historia/index.html" target="_blank"><img src="../../../historia/historia07.jpg" width="67" height="44" border="0" alt="la Hist&ograve;ria de STAP"></a></div>
        </td>
        <td width="9%"> 
          <div align="center"><a href="../../../entitats/index.html" target="_blank"><img src="../../../entitats/entitatsxic.jpg" width="34" height="44" border="0" alt="les Entitats de STAP"></a></div>
        </td>
        <td width="11%"> 
          <div align="center"><a href="../../../20-04/index.html" target="_blank"><img src="../../../20-04/logo2002trnspxic.gif" width="40" height="44" border="0" alt="el 20 d'Abril"></a></div>
        </td>
        <td width="14%"> 
          <div align="center"><a href="../../../planol/termemunicipalstap/index.html" target="_blank"><img src="../../../planol/termemunicipalstap/municipistapbarrisxicxic.gif" width="67" height="47" border="0" alt="el Terme Municipal de STAP"></a></div>
        </td>
        <td width="7%"> 
          <div align="center"><a href="../../../index/index-2.html" target="_blank"><img src="../../paginici.jpg" width="31" height="49" border="0" alt="WEB STAP - P&agrave;gina Inici"></a></div>
        </td>
        <td width="17%"> 
          <div align="center"><a href="../../../supercomercial/index.html" target="_blank"><img src="../../../supercomercial/guiacomxic.gif" width="87" height="31" border="0" alt="Guia del Comer&ccedil; Andreuenc"></a></div>
        </td>
        <td width="14%"> 
          <div align="center"><a href="../../../imatges/index.html" target="_blank"><img src="../../../imatges-stap/Parr%25F2quia/08.p.jpg" width="68" height="44" border="0" alt="imatges de STAP"></a></div>
        </td>
        <td width="15%"> 
          <div align="center"><a href="../../../participar/index.html" target="_blank"><img src="../../../participar/baliardavot2xicxic.gif" width="74" height="42" border="0" alt="participa"></a></div>
        </td>
      </tr>
    </table>
    <a href="javascript:history.back()">Tornar</a>
</center>
</center>



</body>
<script language="javascript">
<!--
function openwin(url)
{

var  win=open(url,win,"toolbar=yes,location=yes,directories=yes,status=yes,menubar=yes,resizable=yes,widht=600,height=300,scrollbars=yes")

}

//-->
</script>

<!-- Mirrored from www.sant-andreu.com/elcordelaciutat/resums/estiu08/capitol2008014.htm by HTTrack Website Copier/3.x [XR&CO'2014], Fri, 05 Nov 2021 00:59:11 GMT -->
</html>



