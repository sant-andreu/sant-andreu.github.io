<html>




<!-- Mirrored from www.sant-andreu.com/elcordelaciutat/resums/estiu04/capitol2004017.htm by HTTrack Website Copier/3.x [XR&CO'2014], Fri, 05 Nov 2021 01:12:09 GMT -->
<head>



<title>WEB STAP - 'El Cor de la Ciutat' - Sant Andreu de Palomar (STAP)</title>



<meta http-equiv="Content-Type" content="text/html; charset=iso-8859-1">



</head>







<body bgcolor="#FFFFFF">



<center>



  <center>



    <center>
      <img src="logocorestiu04.gif" width="275" height="113"> <a name="inici"></a> 
      <br>
      <font color="#FF6600" size="2"><b><font face="Arial, Helvetica, sans-serif">Aquests 
      son Cap&iacute;tols d'Estiu, fets per anar aguantant fins a l'inici de la 
      propera temporada</font></b></font><br>
      <font face="Arial, Helvetica, sans-serif" color="#FF6600" size="2">No s'emeten 
      mai per la tele <font size="1">(de moment)</font></font> <font face="Arial, Helvetica, sans-serif" color="#FF6600"><br>
      <font color="#0000FF"><br>
      <font size="6"><b> </b></font></font></font> 
      <table width="85%" border="1" bgcolor="#FFFFCC" bordercolor="#FFFF66">
        <tr bordercolor="#FFFF66"> 
          <td height="43"> 
            <div align="center"><font face="Arial, Helvetica, sans-serif" color="#FF6600"><font color="#0000FF"><font face="Arial, Helvetica, sans-serif" color="#FF6600"><font color="#0000FF"><font size="6"><b>CAP&Iacute;TOL 
              </b></font></font></font><font size="6"><b> 17<br>
              <font size="2" face="Verdana, Arial, Helvetica, sans-serif">d'El 
              Cor de l'Estiu 2004</font></b></font></font></font></div>
          </td>
        </tr>
      </table>
      <font face="Arial, Helvetica, sans-serif" color="#FF6600"> </font> <font color="#0000FF" face="Arial, Helvetica, sans-serif" size="1">de 
      dimarts 17 d'Agost del 2004</font> 
      <table width="85%" border="1" bordercolor="#FFFF66">
        <tr valign="top" bgcolor="#FF9966"> 
          <td width="47%" bgcolor="#FFFFCC" height="36"> 
            <p><font size="2" face="Arial, Helvetica, sans-serif" color="#FFFFCC">..</font><font size="2" face="Arial, Helvetica, sans-serif" color="#000099">Els 
              carrers de Sant Andreu respiren tranquil·litat. Molts comerços estan 
              tancats per les vacances, la poca gent que hi queda, no surt a caminar 
              perquè la calor és asfixiant. Però no tothom se n'ha anat encara. 
              A la pensió, la <b>Remei</b> està asseguda en una taula, fullejant 
              una revista quan entra la <b>Paquita</b> al saló.<br>
              - <b><i>Remei</i></b><i>...<br>
              - <b>Paquita</b>! Estic en la meva mitja hora de descans... No em 
              comencis a clavar la bronca ja.<br>
              - No, dona... no t'amoïnis</i> -diu seient amb ella -. <i>Explica 
              alguna cosa interessant?<br>
              - La revista? Doncs mira, aquí posa que en un mes serà el dia del 
              món mundial... Aquí sota, que el 13 de setembre torna a la tele 
              una sèrie que porta ja 4 anys en antena... Quin empatx!<br>
              - Ah, ja sé quina és... Sí, massa llarga pel meu gust.<br>
              - Mira! Aquí explica que el dia 26 s'otorgaran els guardons de la 
              revista </i>TotTv<i> i recorden que el sopar va estar molt bé presentat.<br>
              - A veure si li donen el premi al <b>Francisco</b>... Per cert, 
              la <b>Lola</b> què? Com es va quedar?<br>
              - Va marxar de vacances a l'interior. Ha decidit tancar la parada 
              directament. I jo marxo dissabte!!!<br>
              - Vacances mútues, tu marxes i descanso de tu! -diu rient la <b>Paquita</b>.<br>
              - Ai, mira quin cossos! Quines figures!</i> -diu mirant la revista.<br>
              - <i>Aquestes fotos de les famoses a la platja, estan retocades.<br>
              - Porto quasi un mes a dieta, i no he perdut ni dos quilos... Estic 
              farta!<br>
              - El que hauries de fer és acceptar-te tal i com estàs, que les 
              dones com nosaltres també tenen el seu encant!</i> -diu rient.<br>
              - <i>Jo vull perdre pes, o a aquest pas, no em menjaré cap rosca.<br>
              - No sé quina fixació t'ha vingut ara amb el tema de perdre pes. 
              Jo trobo que estàs estupenda, però tu mateixa...<br>
              - I per cert, com està el <b>Manu</b>?<br>
              - Bé, bé... Està visitant a un psicòleg. No vol ser en un futur 
              com el <b>Manel</b>. Això és un pas important i me n'alegro per 
              ell. A més a més, té la sort que el <b>Gus</b> no ha volgut denunciar-lo.</i><br>
              </font><font size="2" face="Arial, Helvetica, sans-serif" color="#000099">- 
              <i>Pobre <b>Gus</b>, ara portar un aparell d'aquells per poder escoltar 
              millor...<br>
              - Sí, però almenys no es quedarà sord del tot... I ara va, anem 
              per feina. Que se'ns passa el matí xerrant.<br>
              - Cinc minuts que me l'acabo de llegir i vinc.</i><br>
              <br>
              <b>Paquita</b> entra a la cuina i al menjador apareix el <b>Paco</b> 
              amb el diari a la mà.<br>
              - <b><i>Remei</i></b><i>, ves en compte no t'enxampi la teva mestressa!<br>
              - Estic en els meus minuts de descans... Escolta'm, com està l'<b>Alba</b>? 
              Fa dies que no la veig per Sant Andreu.<br>
              - No, des que va sortir de l'hospital es troba a casa de la seva 
              mare. I no és que estigui malament de l'operació, d'això va sortir 
              força bé. Es troba malament d'aquí</i> -diu assenyalant-se el cap.<br>
              - <i>Per què? Què li passa a la nena?<br>
              - Doncs a banda d'haver-li agafat por als gossos, cosa per altra 
              banda comprensible, no vol mirar-se als miralls. En uns dies, li 
              han de treure la darrera bena que té a la cara i que li podria deixar 
              una cicatriu a la galta.<br>
              - Pobreta...<br>
              - Sí, però podria haver estat pitjor... i això sembla no voler entendre-ho. 
              Ja veurem, igual no se li nota però ella es tem el pitjor... <b>Remei</b>, 
              reina, em pots portar un cafè?<br>
              - Sí, de seguida</i> -diu tornant a fullejar la revista -. <i>Ostres!<br>
              - Què?<br>
              - Què interessant aquest anunci...<br>
              - Quin anunci? De què parles, <b>Remei</b>?<br>
              - De res, de res... Vaig a portar-te el cafè.</i><br>
              <b>Remei </b>s'aixeca i entra en la cuina, i el <b>Paco</b> sense 
              entendre res, es posa a llegir el seu diari.</font></p>
            <p><font size="2" face="Arial, Helvetica, sans-serif" color="#000099">L'<b>Ivan</b> 
              entra al pis de la seva mare:<br>
              - <i>Hola!! Soc jo!!</i> -diu en veu alta.<br>
              - <i>Hola, fill..., passa</i> -diu la <b>Teresa</b> des del sofà. 
              <b>Ivan</b> tanca la porta i entra, seient al costat de la seva 
              avia.<br>
              - <i>Com estàs? Com us ha anat pel Pirineu?<br>
              - Molt bé avia, necessitàvem passar uns dies lluny de tot, però 
              se'ns ha fet curt. Haurien d'inventar els caps de setmana de cinc 
              dies...<br>
              - Tens tota la raó...</i> -diu la <b>Teresa</b> rient.<br>
              De sobte la <b>Teresa</b> comença a tossir. L'<b>Ivan</b> li dóna 
              cops a l'esquena.<br>
              - <i>Avia, et trobes bé?<br>
              - Sí, se m'ha anat l'aire per un altre lloc...</i> -diu recuperant-se.<br>
              </font></p>
            </td>
          <td width="6%" bgcolor="#FFFFFF" height="36" bordercolor="#FFFFFF">
            <div align="center"><font face="Arial, Helvetica, sans-serif" color="#FF6600"><font color="#0000FF"><a href="../../../stap21/lloguers/dejuni.html" target="_blank"><img src="../../../stap21/lloguers/iconadejuni2.gif" width="51" height="43" border="0" alt="Dejuni Per Les Casernes"></a><br>
              <br>
              <a href="../../manifestnoguerra.html"><img src="../../logonoguerra.gif" width="51" height="20" border="0" alt="NO a la guerra"></a></font></font><font color="#000099"></font></div>
          </td>
          <td width="47%" bgcolor="#FFFFCC" height="36"> 
            <p><font size="2" face="Arial, Helvetica, sans-serif" color="#000099"> 
              - <i>I la mare?<br>
              - Ha sortit fa una estona. Igual està a casa del teu germà.<br>
              - Darrerament ella no t'ha explicat alguna cosa?<br>
              - No... M'ha d'explicar res?<br>
              - No ho sé...</i><br>
              - <i>Des que està de vacances, jo la trobo molt contenta i animada...<br>
              - Sí, clar... Deu ser de les vacances. Vaig a buscar-la, vull parlar 
              amb ella.<br>
              - Molt bé. Voleu venir a dinar la <b>Marta</b> i tu? Encara no he 
              començat a preparar-ho...<br>
              - No ho crec, la <b>Marta</b> volia dinar avui amb la <b>Núria</b>. 
              Però si hagués algun canvi et trucaria de seguida. Vinga avia, un 
              petó.</i><br>
              Tots dos es fan petons.<br>
              <br>
              L'<b>Ivan</b> agafa les claus i marxa trucant al timbre de casa 
              del seu germà. Ho ha de fer uns quants cops fins que finalment, 
              el <b>Narcís</b> obre la porta.<br>
              - <b><i>Narcís</i></b><i>... d'on surts?? El <b>Narcís</b> només 
              porta una tovallola al voltant de la cintura.<br>
              - Estava a la banyera.<br>
              - I la <b>Neus</b>? No em podia haver obert ella? O no està amb 
              tu?<br>
              - Sí, està amb mi... però a la banyera també... </i>-diu rient-se.<br>
              - <i>Ah, ja... Doncs perdona, no volia destorbar. Buscava a la mare 
              però ja imagino que amb vosaltres no hi és.<br>
              - No, aquí no.<br>
              - D'acord... Ah, t'he portat un regal dels Pirineus, a la tarda 
              t'ho porto...<br>
              - Sí??? Què xulu!!!!<br>
              - Va, tanca i torna a la banyera que et refredaràs.... Adéu <b>Narcís</b>...</i></font></p>
            <p><font size="2" face="Arial, Helvetica, sans-serif" color="#000099">A 
              <i>La Fusteria</i>, en una taula està la <b>Núria</b> asseguda i 
              en la barra la <b>Montse</b> rient amb el <b>Murphy</b>. <b>Rai</b> 
              li porta un refresc a la <b>Núria</b>.<br>
              - <i>Hola... merci! Saps, <b>Rai</b>? Ahir la meva mare em va trucar 
              i em va preguntar per tu...<br>
              - I com està la <b>Carme</b>?<br>
              - No parlava d'ella, sinó de la <b>Clara</b>... T'has passat tot 
              el mes d'agost preguntant-me per la <b>Carme</b>... A veure si hauré 
              de sospitar alguna cosa...<br>
              - No, tranquil·la... No pensis res...</i><br>
              <b>Núria</b> rep una trucada al mòbil. Núria somriu al llegir el 
              remitent.<br>
              - <i>Un moment, <b>Rai</b>.<br>
              - No passa res, jo haig de seguir treballant.<br>
              - Holaaa..</i>. -diu la <b>Núria</b> -. <i>Ja feia uns dies que 
              no sabia res de tu. Com estàs? Em trobes a faltar?... Clar, vindré 
              a casa teva quan pugui. Ja saps que està la meva avia amb mi i no 
              està molt fina... Sí..., sí...</i><br>
              <br>
              <b>Rai</b> torna a la barra i després de deixar la safata al taulell, 
              entra en el magatzem.<br>
              - <i>Què li passa?</i> -pregunta la <b>Montse</b> en veu baixa.<br>
              - <i>Em sembla que mal d'amors</i> -respon el <b>Murphy</b>.<br>
              - <i>Sembleu la cara i la creu de l'amor... </i>-diu rient ella.<br>
              - <i>Mai he cregut en això de l'amor a simple vista però amb tu 
              <b>Montse</b> no sé què em passa... Com diria el Leo Rogers, "<font face="Verdana, Arial, Helvetica, sans-serif">si 
              mereix la pena fer-ho, mereix la pena fer-ho exageradament bé</font>", 
              i tu <b>Monts</b>e, mereixes la pena.<br>
              - Fins i tot amb les lleis aquestes pots ser romàntic...</i> -diu 
              alegre.<br>
              - <i>Li penses dir a la teva família?<br>
              - No ho sé encara. Però suposo que tard o d'hora hauré d'explicar 
              que estic sortint amb tu, no?<br>
              - Clar... Si no fos perquè hi ha gent aquí, et faria un petó exagerat...</i> 
              -diu somrient.<br>
              -<i> Estàs boig <b>Murphy</b>...<br>
              - Boig per tu!</i><br>
              <b>Montse</b> el mira i només pensant-s'ho uns segons, s'aixeca, 
              s'apropa al cambrer i li fa un petó. <b>Rai</b> que surt del magatzem 
              es queda sorprès, i la <b>Núria</b> que no dóna fe del que veu... 
              i l'<b>Ivan</b>, que acaba d'entrar a <i>La Fusteria</i>.<br>
              <br>
              Quan <b>Montse</b> torna a seure mira cap a la porta i veu al seu 
              fill allí dret. S'acosta a ell quan l'<b>Ivan</b> sembla donar mitja 
              volta per sortir. Ella l'agafa pel braç:<br>
              - <b><i>Ivan</i></b><i>, espera! Hem de parlar!<br>
              - No mama, ara no, i aquí menys.</i><br>
              <b>Montse</b> deixa anar al seu fill.<br>
              <br>
              <b>Rai</b> es torna a acostar a la <b>Núria</b>:<br>
              - <i>Has vist, <b>Rai</b>? No sabia que ells dos s'haguessin enrotllat...<br>
              - Ni jo, m'he quedat blanc. I a més el fill els enxampa. Però jo 
              et volia preguntar si saps si el <b>Marcel</b> ha tornat.<br>
              - El <b>Marcel</b>? D'on ha de tornar? Jo d'ell no sé res des de 
              fa temps.<br>
              - Llavors no saps que va marxar a Paris?<br>
              - No. A mi ningú m'ha explicat res en aquests dies... M'han de dir 
              alguna cosa?<br>
              - Suposo que sí... El <b>Marcel</b> ha deixat la <b>Ivonne</b>...</i><br>
              <b>Núria</b> es queda estupefacta.</font><font size="2" face="Arial, Helvetica, sans-serif" color="#000099"></font></p>
            <p><br>
              <font size="2" face="Arial, Helvetica, sans-serif" color="#000099"> 
              <br>
              <br>
              <br>
              -<i>CONTINUARÀ... DEM&Agrave;<br>
              </i></font></p>
            <p><font size="2" face="Arial, Helvetica, sans-serif" color="#000099"> 
              <br>
              </font><font size="2" face="Arial, Helvetica, sans-serif" color="#000099"><font size="3">Channing 
              <br>
              <br>
              </font></font></p>
            </td>
        </tr>
      </table>
      <font size="2" face="Arial, Helvetica, sans-serif"><b><font color="#0033CC">Setmana 
      </font><font size="2" face="Arial, Helvetica, sans-serif"><b><font color="#0033CC">04</font></b></font><font color="#0033CC"> 
      d'Estiu 2004</font></b></font><font size="2" face="Arial, Helvetica, sans-serif"><b><br>
      </b></font><font size="1"> <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol2004016.html">Cap&iacute;tol 
      016</a></font></b></font></b></font></b></font><font size="1"> &middot;</font></b></font></b> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol2004018.html">Cap&iacute;tol 
      018</a></font></b></font></b></font></b></font><font size="1"> &middot;</font></b></font></b> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol2004019.html">Cap&iacute;tol 
      019</a></font></b></font></b></font></b></font><font size="1"> &middot;</font></b></font></b> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="1"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol2004020.html">Cap&iacute;tol 
      020</a></font></b></font></b></font></b></font><font size="1"> &middot;</font></b></font></b> 
      <b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol700.html"></a></font></b></font></b></font></b></font></b></font></b><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="1"><a href="capitol714.html"></a></font></b></font></b></font></b></font></b></font></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b></b></font><font size="2" face="Arial, Helvetica, sans-serif"><b><br>
      </b></font><font size="2" face="Arial, Helvetica, sans-serif"><b><br>
      <br>
      </b></font><font size="2" face="Arial, Helvetica, sans-serif"><b><a href="index.html">Tornar 
      a P&agrave;gina Cap&iacute;tols d'Estiu 2004</a></b></font><br>
      <font size="2" face="Arial, Helvetica, sans-serif"><b><a href="../estiu.html">Tornar 
      a P&agrave;gina El Cor de l'Estiu</a></b></font><br>
      <a href="../../default.html"><img src="../logo0.jpg" width="114" height="46" border="0"></a><br>
      <br>
      <a href="#inici"><img src="../pujar.gif" width="29" height="37" border="0" alt="inici p&agrave;gina"></a> 
    </center>







    <div align="left"> </div>
    <div align="center"><br>
      <font size="1"><img src="../treballant.gif" width="90" height="98"> <br>
      <font face="Arial, Helvetica, sans-serif">L'equip de la <b>WEB STAP</b> 
      &copy;</font></font><font size="1" face="Arial, Helvetica, sans-serif"><br>
      <font face="Verdana, Arial, Helvetica, sans-serif"><font face="Arial, Helvetica, sans-serif">amb 
      l'espl&egrave;ndida col&middot;laboraci&oacute; dels amics i amigues</font><b><br>
      </b></font><font face="Verdana, Arial, Helvetica, sans-serif"><b><i>&euro;noc, 
      tplana, Koko, Spock, <font color="#0000FF">Channing</font>, Sadie, Bl@u, 
      Lubosch, Casablanca,<br>
      T&agrave;ntal, Massagran, Mooon, Antaviana, Baulena, G&ograve;mix</i></b></font><br>
      i altres '<i>card&iacute;acs</i>', procurem cercar la informaci&oacute;, 
      dades, imatges i fer resums,<br>
      per tal que els andreuencs, i la resta de catalans (en el sentit m&eacute;s 
      ampli) coneguem quina imatge es d&oacute;na de nosaltres.<br>
      </font><br>
    </div>
    <div align="center"> </div>
    <div align="center"> </div>
    <a href="mailto:webstap@sant-andreu.com">webstap@sant-andreu.com </a>
    <table width="70%" border="0">
      <tr> 
        <td width="13%"> 
          <div align="center"><a href="../../../historia/index.html" target="_blank"><img src="../../../historia/historia07.jpg" width="67" height="44" border="0" alt="la Hist&ograve;ria de STAP"></a></div>
        </td>
        <td width="9%"> 
          <div align="center"><a href="../../../entitats/index.html" target="_blank"><img src="../../../entitats/entitatsxic.jpg" width="34" height="44" border="0" alt="les Entitats de STAP"></a></div>
        </td>
        <td width="11%"> 
          <div align="center"><a href="../../../20-04/index.html" target="_blank"><img src="../../../20-04/logo2002trnspxic.gif" width="40" height="44" border="0" alt="el 20 d'Abril"></a></div>
        </td>
        <td width="14%"> 
          <div align="center"><a href="../../../planol/termemunicipalstap/index.html" target="_blank"><img src="../../../planol/termemunicipalstap/municipistapbarrisxicxic.gif" width="67" height="47" border="0" alt="el Terme Municipal de STAP"></a></div>
        </td>
        <td width="7%"> 
          <div align="center"><a href="../../../index/index-2.html" target="_blank"><img src="../../paginici.jpg" width="31" height="49" border="0" alt="WEB STAP - P&agrave;gina Inici"></a></div>
        </td>
        <td width="17%"> 
          <div align="center"><a href="../../../supercomercial/index.html" target="_blank"><img src="../../../supercomercial/guiacomxic.gif" width="87" height="31" border="0" alt="Guia del Comer&ccedil; Andreuenc"></a></div>
        </td>
        <td width="14%"> 
          <div align="center"><a href="../../../imatges/index.html" target="_blank"><img src="../../../imatges-stap/Parr%25F2quia/08.p.jpg" width="68" height="44" border="0" alt="imatges de STAP"></a></div>
        </td>
        <td width="15%"> 
          <div align="center"><a href="../../../participar/index.html" target="_blank"><img src="../../../participar/baliardavot2xicxic.gif" width="74" height="42" border="0" alt="participa"></a></div>
        </td>
      </tr>
    </table>
    <a href="javascript:history.back()">Tornar</a>
</center>
</center>



</body>
<script language="javascript">
<!--
function openwin(url)
{

var  win=open(url,win,"toolbar=yes,location=yes,directories=yes,status=yes,menubar=yes,resizable=yes,widht=600,height=300,scrollbars=yes")

}

//-->
</script>

<!-- Mirrored from www.sant-andreu.com/elcordelaciutat/resums/estiu04/capitol2004017.htm by HTTrack Website Copier/3.x [XR&CO'2014], Fri, 05 Nov 2021 01:12:09 GMT -->
</html>



