<html>

<!-- Mirrored from www.sant-andreu.com/index/maria/sensecannabisarasquera.htm by HTTrack Website Copier/3.x [XR&CO'2014], Thu, 04 Nov 2021 20:22:47 GMT -->
<head>
<title>Maria, despenalitzaci&oacute;</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#FFFFFF" topmargin="2">
<div align="center"> <a name="inici"></a><a href="default.html"><img src="fulla.gif" width="101" height="99" border="0" alt="Maria"></a> 
  <br>
  <table width="98%" border="0" cellpadding="0" cellspacing="0">
    <tr> 
      <td width="88%"><font face="Arial, Helvetica, sans-serif" color="#339900"><b><font size="3"> 
        <a name="2"></a></font><FONT SIZE="1" FACE="Verdana, Arial, Helvetica, sans-serif"><B><FONT SIZE="3" FACE="Arial, Helvetica, sans-serif">Sense 
        cànnabis <font size="1" face="Verdana, Arial, Helvetica, sans-serif">El 
        pla anticrisi de l'Ajuntament de Rasquera continua en suspens un any després, 
        i ara l'alcalde proposa una moció per reclamar la legalització de la marihuana</font> 
        </FONT></B></FONT></b><FONT SIZE="1" FACE="Verdana, Arial, Helvetica, sans-serif"><FONT SIZE="3" FACE="Arial, Helvetica, sans-serif"><FONT SIZE="2">- 
        <font size="1">Lurdes Moreso</font></FONT></FONT></FONT></font></td>
      <td width="12%"> 
        <div align="right"><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font color="#FF99FF"><a href="http://www.elpuntavui.cat/noticia/article/2-societat/5-societat/620847-sense-cannabis.html" target="_blank"> 
          El Punt AVUI</a></font></b></font></b></font></b></font></b></font></b></font></b></font></b></font></b></font><font size="1"> 
          24/02/13</font></div>
      </td></tr> </table>
  <table width="98%" border="0"> <tr valign="top"> 
      <td width="47%" HEIGHT="127"> 
        <p><font size="2" face="Arial, Helvetica, sans-serif" color="#336600">El 
          debat sobre la legalització del cànnabis arribarà al Parlament Vigilància 
          policial sobre l'ABCDA i la finca on s'havia de plantar Notícies de 
          ... Rasquera Cornellà de Llobregat Tarragona A Rasquera no s'ha plantat 
          ni una llavor de marihuana, o almenys no ho han fet ni l'Ajuntament 
          ni l'Associació Barcelonina Cannàbica d'Autoconsum (ABCDA). Fa un any 
          el nom d'aquest petit municipi de la Ribera d'Ebre va pegar la volta 
          al món i mitjans de tot arreu es van desplaçar fins a Rasquera per conèixer 
          el pla anticrisi, un pla que havia de permetre uns ingressos d'1,3 milions 
          d'euros a l'Ajuntament, a canvi de cedir una finca a l'ABCDA on havia 
          de fer-se la plantació de marihuana. La realitat, però, dotze mesos 
          després, és que el projecte està aturat i en mans de la justícia. La 
          delegació del govern de l'Estat va presentar un recurs contenciós administratiu 
          contra l'acord de ple del 29 de febrer de 2012 que aprovava la creació 
          de l'empresa municipal Rasquerana de Recerca i Interpretació del Cànnabis 
          i el contracte amb l'Associació. I el jutjat contenciós de Tarragona 
          va ordenar la suspensió cautelar del pla anticrisi. «El procés judicial 
          ho condiciona tot, no podem tirar endavant el projecte fins que hi hagi 
          una resolució», lamenta l'alcalde de Rasquera, Bernat Pellisa.<br>
          <br>
          Al marge del contenciós, la Fiscalia de Tarragona va obrir diligències 
          per determinar si el projecte de Rasquera s'ajusta a la legalitat, unes 
          diligències que no havien de durar més d'un parell de mesos i que aviat 
          farà un any que van iniciar-se. «El passat mes de novembre vaig anar 
          a declarar a la Fiscalia com a testimoni però la realitat és que em 
          vaig sentir com un delinqüent, l'interrogatori és va allargar més de 
          tres hores», explica Pellisa. Amb tot, l'alcalde de Rasquera no llença 
          la tovallola i assegura que el seu projecte és legal i viable, ja que 
          el cànnabis per a autoconsum no es considera una activitat delictiva. 
          Tampoc no vol donar per perdut el projecte l'ABCDA, que va fer un pagament 
          de 30.000 euros a l'Ajuntament, just després de signar el contracte, 
          i que no han revertit en cap benefici per als socis del club de fumadors. 
          «El contracte està en suspens per ordre judicial, per la qual cosa des 
          de l'associació es podria reclamar el retorn dels diners que van pagar, 
          però la realitat és que no ho han fet. Estem en espera de la resolució 
          judicial», explica una de les advocades d'ABCDA, Amina Omar. Una desena 
          d'ajuntaments més de tot l'Estat han contactat amb l'ABCDA amb interès 
          d'arribar a un acord perquè planten cànnabis al seu terme municipal.<br>
          <br>
          Des del gabinet d'advocats Nieto Povedano, que representen bona part 
          de les associacions catalanes de consumidors de cànnabis, admeten que 
          el projecte de Rasquera és molt «innovador», la qual cosa fa que s'allargui 
          la resolució judicial. «La Fiscalia encara no ha dictaminat, i entenem 
          que això és positiu», comenta Omar. I no ha dictaminat perquè encara 
          està en procés d'investigació i d'anàlisi de la documentació recopilada. 
          «No tenim data per disposar de les conclusions, el procediment es manté 
          obert i si és necessari es citaran més testimonis a declarar», expliquen 
          fonts de la Fiscalia. I encara tardarà més a resoldre's el recurs contenciós 
          administratiu presentat per l'Estat. Mentre, però, es manté la mesura 
          cautelar que pretén salvaguardar el compliment de la sentència judicial 
          i evitar que es produeixen situacions irreversibles. Cas que es donaria 
          si no s'hagués paralitzat el projecte i s'hagués fet la plantació de 
          marihuana i, finalment, la sentència donés la raó a l'Estat. «El contenciós 
          no aborda el problema real, es limita a una qüestió de competències, 
          però nosaltres plantegem un problema de l'economia i de la societat», 
          diu l'alcalde de Rasquera, que no dubtarà a reclamar a l'Estat una indemnització 
          pels ingressos que ha deixat de percebre aquests mesos de l'ABCDA si 
          finalment la justícia li dóna la raó. I mentre es manté oberta la via 
          judicial, el govern de la Generalitat prefereix no pronunciar-se sobre 
          el projecte. «Els darrers mesos no hem tingut contacte amb l'Ajuntament 
          de Rasquera sobre el tema del cànnabis, no tenim competència. És l'Estat 
          qui ha presentat un contenciós», apunta el delegat del govern a les 
          Terres de l'Ebre, Xavier Pallarès.<br>
          <br>
          Tot i la paralització del projecte, la relació entre Rasquera i l'ABCDA 
          es manté i Pellisa va ser un dels convidats a la inauguració del nou 
          local del club de fumadors al Born el passat 16 de febrer. «Mantenim 
          el contacte amb ABCDA i altres associacions com AIRAM, i participem 
          en actes relacionats en la legalització del cànnabis», diu l'alcalde 
          de Rasquera, que també va assistir a la fira Spannabis, la fira del 
          cànem i tecnologies alternatives de Cornellà de Llobregat. Precisament 
          aquesta fira li va permetre reprendre el contacte amb empresaris interessats 
          en Rasquera. Segons l'alcalde hi ha diversos projectes vinculats a la 
          plantació de marihuana que estan aturats. Una de les iniciatives projecta 
          un banc de llavors i una altra l'elaboració d'una cervesa amb essència 
          de cànnabis.<br>
          <br>
          Paral·lelament a la via judicial, l'alcalde de Rasquera proposa obrir 
          un debat polític a Catalunya sobre la legalització de la marihuana. 
          «El projecte de Rasquera no és blindat, nosaltres ens reafirmem en tot 
          allò que hem fet els darrers mesos i que pot servir de base per reclamar 
          un canvi legal», comenta Pellisa. En aquest sentit, el govern local 
          està redactant una moció, que intentarà consensuar amb les formacions 
          polítiques en representació al Parlament –l'alcalde militava a ERC, 
          però ell i la resta de regidors de l'equip de govern es van donar de 
          baixa del partit – i que es debatrà el pròxim mes de març al ple de 
          l'Ajuntament. Així, el text de la moció proposarà la regularització 
          de les plantacions de cànnabis, és a dir, els canvis legals necessaris 
          perquè els ajuntaments puguin decidir si volen plantacions al seu municipi 
          per abastir els clubs de fumadors. Després la moció es traslladarà a 
          una quinzena d'ajuntaments de tot l'Estat que en els darrers mesos han 
          contactat amb Rasquera. «El nostre objectiu és tirar endavant el pla 
          anticrisi i el projecte de Rasquera és extrapolable a d'altres municipis», 
          diu Pellisa. També es farà arribar la moció al Parlament i l'alcalde 
          no descarta impulsar una iniciativa legislativa popular (ILP).<br>
          <br>
          El fet que ara l'Ajuntament de Rasquera reclame la legalització del 
          cànnabis dóna arguments al grup municipal de CiU per mantenir-se en 
          la mateixa línia que fa un any, quan van rebutjar el pla anticrisi. 
          «Liderar un moviment per legalitzar el cànnabis i poder fer la plantació 
          és admetre que el marc jurídic no permet el pla que es va aprovar el 
          29 de febrer, el temps ens ha acabat donant la raó», expliquen des de 
          CiU, que asseguren que ja van analitzar el marc jurídic i van arribar 
          a la conclusió que no hi havia cap escletxa legal que permetés tirar 
          endavant la plantació.<br>
          <br>
          <b>Deute municipal</b><br>
          En un any tampoc no ha millorat la situació econòmica de l'Ajuntament 
          de Rasquera, un dels més endeutats del país. «Un 30% del pressupost 
          municipal es destina a despeses financeres», admet l'alcalde, que recorda 
          també la quantitat d'obra pública que s'ha fet al municipi en els darrers 
          10 anys. <br>
          <br>
          </font><font size="2" face="Arial, Helvetica, sans-serif" color="#336600"> 
          </font></p>
        </td>
      <td width="6%" HEIGHT="127">&nbsp;</td>
      <td width="47%" HEIGHT="127"> 
        <p><font size="2" face="Arial, Helvetica, sans-serif" color="#336600"> 
          </font><font size="2" face="Arial, Helvetica, sans-serif" color="#336600"> 
          </font><font size="2" face="Arial, Helvetica, sans-serif" color="#336600"> 
          <b> </b> </font><font size="2" face="Arial, Helvetica, sans-serif" color="#336600"> 
          </font><font size="2" face="Arial, Helvetica, sans-serif" color="#336600"> 
          El grup de l'oposició sosté, però, que s'ha gastat per sobre de les 
          possibilitats de l'Ajuntament i asseguren que el deute municipal, incloent 
          el préstec del pla d'ajust aprovat per l'Estat, és de 2,4 milions d'euros. 
          «Els ingressos corrents consolidats són d'uns 540.000 euros si tenim 
          en compte la mitjana dels darrers anys. Entre un 45 % i un 50% dels 
          ingressos són per cobrir el dèficit», alerten des del grup municipal 
          de CiU. Per tal d'incrementar els ingressos municipals, l'Ajuntament 
          ha iniciat una revisió cadastral i s'han obert 180 expedients. Una revisió 
          que segons la previsió inicial del govern local permetrà uns ingressos 
          addicionals de 50.000 euros.<br>
          <br>
          Pellisa manté un any després que l'objectiu del pla anticrisi és disposar 
          de recursos per promocionar els productes locals, la població de cabra 
          blanca i fer gestió forestal, que evite incendis devastadors com el 
          de l'estiu passat. I malgrat que el pla anticrisi no ha permès a l'Ajuntament 
          superar la situació econòmica, el govern local valora de forma positiva 
          la popularitat que ha aconseguit aquest petit municipi, que no arriba 
          al miler d'habitants. Una popularitat que no valoren de la mateixa manera 
          les associacions de consumidors de marihuana, que asseguren que des 
          del projecte de Rasquera estan molt més controlades. També ha estat 
          vigilada la finca on havia de fer-se la plantació, tot i que si el projecte 
          es desencalla es farà en una altra partida.<br>
          <br>
          <b>De l'eufòria a la paralització del projecte</b><br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>29-II-12. El ple de l'Ajuntament de Rasquera aprova 
          el pla anticrisi que inclou la cessió d'uns terrenys a l'Associació 
          Barcelonina Cannàbica d'Autoconsum per fer una plantació de marihuana 
          per al consum dels seus socis. L'equip de govern (ERC) vota a favor 
          del projecte i l'oposició (CiU) el rebutja.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>01-III-12. La Conselleria d'Interior anuncia que enviarà 
          els Mossos a Rasquera si es planta la marihuana en una finca municipal.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>02-III-12. La Fiscalia de Tarragona obri diligències 
          informatives sobre l'acord de ple i reclama al consistori l'expedient 
          administratiu i tota la informació relativa al projecte. Paral·lelament 
          l'advocacia de l'Estat demana també els informes al consistori. L'Ajuntament 
          firma el contracte amb l'associació i ingressa els primers 30.000 euros 
          del club de fumadors.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>05-III-12. L'ABCDA anuncia que vol començar a plantar 
          el cànnabis en menys de 10 dies.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>07-III-12. L'alcalde anuncia que farà una consulta 
          popular perquè el poble decideixi si està a favor de la plantació de 
          marihuana. La consulta serà vinculant i per executar el projecte seran 
          necessaris un 75% de vots favorables.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>10-III-12. L'ABCDA fa públic que hi ha més municipis 
          i particulars disposats a cedir terrenys perquè hi puguin plantar marihuana.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>14-III-12. L'Ajuntament ofereix als empresaris locals 
          la possibilitat de comercialitzar els seus productes (oli, pastissets, 
          mel, embotits, formatge, etcètera) entre els socis del club de fumadors. 
          L'ABCDA té 5.000 socis. Pellisa es desplaça a Holanda per buscar suports 
          al projecte.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>15-III-12. L'Ajuntament convoca un fòrum a porta tancada 
          per explicar el pla anticrisi als veïns. Pellisa es dóna de baixa d'ERC 
          per evitar que es polititze el projecte.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>18-III-12. El govern local anuncia que dimitirà en 
          bloc si perd la consulta sobre la plantació de cànnabis.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>22-III-12. Cop policial contra l'associació que promou 
          la plantació de marihuana, agents dels Mossos i de la Guàrdia Urbana 
          de Barcelona escorcollen la seu de l'entitat i detenen l'encarregada 
          i quatre treballadors. Poques hores després els deixen en llibertat.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>06-IV-12. El grup municipal de CiU acusa el govern 
          de Rasquera d'engreixar el cens per guanyar la consulta.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>10-IV-12. Un 56% dels veïns voten a favor de la plantació 
          de marihuana. Un 68% del cens participa en la consulta.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>11-IV-12. L'alcalde diu que dimitirà perquè no ha 
          aconseguit el 75% del suport. No concreta, però, quan ho farà. Deixa 
          de parlar públicament durant setmanes.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>14-IV-12. El jutjat contenciós administratiu número 
          1 de Tarragona admet a tràmit la demanda de l l'Estat contra l'acord 
          de ple.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>15-V-12. Un incendi crema 3.000 hectàrees de la serra 
          de Cardó, les flames es van quedar a la porta del municipi de Rasquera. 
          L'alcalde torna a aparèixer públicament, però no es pronuncia sobre 
          la seua dimissió.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>14-VI-12. Pellisa anuncia que desvelarà el seu futur 
          polític el 4 d'agost, a la festa major del poble. Convida el conseller 
          Puig a fer el pregó, que primer accepta la invitació però finalment 
          declina assistir-hi.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>03-VII-12. El jutjat contenciós administratiu de Tarragona 
          decreta la suspensió cautelar de l'acord de ple del 29 de febrer. L'empresa 
          municipal i el contracte amb l'ABCDA queden en suspens.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>04-VII-12. El govern municipal de Rasquera no dóna 
          per perdut el projecte i confia que la sentència judicial sigui favorable 
          a la plantació de cànnabis.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>06-VII-12. L'alcalde anuncia que presentarà un recurs 
          contra la suspensió cautelar i diu que l'Estat els haurà d'indemnitzar 
          si finalment la sentència és favorable a la plantació. L'Ajuntament 
          havia de rebre a partir del juliol les quotes mensuals de 54.000 euros 
          de l'ABCDA, uns ingressos que evidentment no rep.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>04-VIII-12. Pellisa anuncia que plegarà el 14 de juny, 
          quan farà 10 anys que va accedir a l'alcaldia.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>05-X-12. L'Ajuntament lamenta haver d'aturar projectes 
          empresarials vinculats al cànnabis pel procediment judicial obert.<br>
          <b><font face="Verdana, Arial, Helvetica, sans-serif">&middot;<font face="Courier New, Courier, mono"> 
          </font></font></b>08-I-13. L'alcalde anuncia que presentarà una moció 
          al ple per reclamar la legalització de les plantacions de marihuana 
          d'autoconsum.<br>
          <br>
          Consulta sobre el nucli antic<br>
          El batlle de Rasquera manté que deixarà l'alcaldia el 14 de juny, tal 
          i com ho va anunciar mesos enrere. «Hem iniciat un procés de reflexió 
          els membres de la candidatura, entre tots decidirem el relleu, però 
          la meua renúncia al càrrec d'alcalde és innegociable», diu Pellisa, 
          que admet que continuarà vinculat a l'Ajuntament tot i que encara no 
          ha decidit si es quedarà com a regidor. Abans de dimitir farà balanç 
          dels seus 10 anys al capdavant de l'Ajuntament de Rasquera i plantejarà 
          als veïns un nou repte: el projecte de reforma del nucli antic. Una 
          obra amb un cost de 960.000 euros, 180.000 dels quals haurà de pagar 
          l'Ajuntament. «El poble decidirà si s'executa l'obra o no», assenyala 
          Pellisa.<br>
          </font><font size="2" face="Arial, Helvetica, sans-serif" color="#336600"><br>
          </font></p>
        </td></tr> 
</table><table width="98%" border="0"> <tr valign="bottom"> 
      <td height="22"><font face="Arial, Helvetica, sans-serif" size="1">informaci&oacute; 
        recollida a <a href="http://www.elpuntavui.cat/noticia/article/2-societat/5-societat/620847-sense-cannabis.html" target="_blank">El 
        Punt AVUI</a></font></td>
    </tr> </table>
  <a href="default.html"><img src="fulla.gif" width="35" height="33" border="0" alt="Maria"></a><BR>
  <br>
  <a href="../../index-3.html"><img src="paginici.jpg" width="31" height="49" border="0" alt="WEB STAP - P&agrave;gina Inici"></a> 
  <br>
   <a href="javascript:history.back()">Tornar</a> </div>
</body>

<!-- Mirrored from www.sant-andreu.com/index/maria/sensecannabisarasquera.htm by HTTrack Website Copier/3.x [XR&CO'2014], Thu, 04 Nov 2021 20:22:47 GMT -->
</html>
