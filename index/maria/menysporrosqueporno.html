<html>

<!-- Mirrored from www.sant-andreu.com/index/maria/menysporrosqueporno.htm by HTTrack Website Copier/3.x [XR&CO'2014], Thu, 04 Nov 2021 20:22:48 GMT -->
<head>
<title>Maria, despenalitzaci&oacute;</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#FFFFFF" topmargin="2">
<div align="center"> <a name="inici"></a><a href="default.html"><img src="fulla.gif" width="101" height="99" border="0" alt="Maria"></a> 
  <br>
  <table width="98%" border="0" cellpadding="0" cellspacing="0">
    <tr> 
      <td width="82%"><font face="Arial, Helvetica, sans-serif" color="#339900"><b><font size="3"> 
        <a name="2"></a></font><FONT SIZE="1" FACE="Verdana, Arial, Helvetica, sans-serif"><B><FONT SIZE="3" FACE="Arial, Helvetica, sans-serif">Menys 
        porros que porno </FONT></B></FONT></b><FONT SIZE="1" FACE="Verdana, Arial, Helvetica, sans-serif"><FONT SIZE="3" FACE="Arial, Helvetica, sans-serif"><FONT SIZE="2">- 
        Edwin Winkels <font size="1" face="Arial, Helvetica, sans-serif" color="#336600"> 
        </font></FONT></FONT></FONT></font></td>
      <td width="18%"> 
        <div align="right"><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font size="2" face="Arial, Helvetica, sans-serif"><b><font color="#FF99FF"><a href="http://www.elperiodico.com/default.asp?idioma=cat&amp;idpublicacio_PK=5" target="_blank"> 
          El Peri&oacute;dico</a></font></b></font></b></font></b></font></b></font></b></font></b></font></b></font></b></font><font size="1"> 
          21/01/07</font></div>
      </td></tr> </table>
  <table width="98%" border="0"> <tr valign="top"> 
      <td width="47%" HEIGHT="127"> 
        <p><font size="2" face="Arial, Helvetica, sans-serif" color="#336600"><br>
          • La fira del cànem a la Farga de l'Hospitalet atreu la quarta part 
          de públic que reunia el Festival de Cine Eròtic.<br>
          • El cultiu casolà de la planta és la gran atracció<br>
          <br>
          A Valls no només es cultiven calçots. Mònica Miras té a la capital de 
          l'Alt Camp una petita botiga on ven llavors de les quals no surten cebes, 
          sinó plantes de cànnabis. Al principi els veïns la miraven malament. 
          "Com si fos una delinqüent de categoria". Ara, la petita ciutat ja s'ha 
          acostumat a la presència d'una grow shop, un comerç on, sota el nom 
          de La Maria de Valls, es ven tot el que cal per al cultiu casolà de 
          la marihuana. "Però també venc parafernàlia i samarretes", diu Miras.<br>
          <br>
          Valls no és una excepció. El cultiu del cànnabis s'ha expandit a fora 
          de Barcelona i la seva àrea metropolitana. Localitats com Calella i 
          Pineda de Mar, Esparreguera, Sant Llorenç d'Hortons, Sitges, Sant Celoni 
          i fins i tot Masquefa i Santpedor ja tenen les seves grow shops. I tots 
          són presents aquest cap de setmana, juntament amb una nodrida representació 
          de majoristes de llavors d'Holanda, a la fira Highlife a la Farga de 
          l'Hospitalet de Llobregat.<br>
          <br>
          "No és un negoci per fer-te ric", afegeix Mònica Miras, encara que la 
          fortuna que acumulen alguns grans exportadors d'Amsterdam en part la 
          desmenteixen. Però per això ells van ser els pioners, i els holandesos 
          continuen sent l'exemple per als defensors espanyols de la legalització 
          del cànnabis com a droga tova. A Holanda, famosa pels seus coffeeshops 
          legalitzats, el consum entre els joves és bastant menor que a Espanya, 
          on no para d'augmentar. Aquest és l'argument: quan no està prohibit, 
          perd una part del seu atractiu entre els xavals.<br>
          <br>
          Per la seva banda, a Espanya preocupa aquest increment d'un 50% de consumidors 
          els últims vuit anys i que ja fa que 29.000 joves entre 14 i 18 anys 
          fumin porros cada dia, segons un estudi recent. És per aquest motiu 
          que una fira com la de Highlife ja desperta en la seva tercera edició 
          recels de part de l'Administració. "Aquí la societat està oberta i intentem 
          mantenir una relació fluida amb les autoritats. En una jornada sobre 
          fires hem hagut d'explicar bé les nostres intencions i aquests dies 
          ens sotmeten a moltes inspeccions", diu Hugo Martínez Madera, redactor 
          en cap de la revista Soft Secrets, i representant dels propietaris holandesos 
          de Highlife, on la fira del cànem va néixer fa 10 anys. Així, divendres 
          al matí, al cap de poc d'obrir-se la Farga ja es va prohibir a uns expositors 
          holandesos fer servir marihuana en les seves demostracions del vaporitzador 
          que comercialitzen. "D'aquesta manera, el nostre estand ha perdut el 
          gran argument per promocionar el vaporitzador, que és la marihuana", 
          es queixaven.</font><font size="2" face="Arial, Helvetica, sans-serif" color="#336600"><br>
          <br>
          </font><font size="2" face="Arial, Helvetica, sans-serif" color="#336600"> 
          </font></p>
        </td>
      <td width="6%" HEIGHT="127">&nbsp;</td>
      <td width="47%" HEIGHT="127"> 
        <p><font size="2" face="Arial, Helvetica, sans-serif" color="#336600"> 
          </font><font size="2" face="Arial, Helvetica, sans-serif" color="#336600"><br>
          <b>Diferència entre certàmens</b><br>
          A més a més, la fira del cànem ha aterrat a la Farga només uns mesos 
          després de la polèmica sobre el Festival de Cine Eròtic, al qual l'Ajuntament 
          de l'Hospitalet no renovarà el contracte. Hi ha una diferència: mentre 
          que el mes d'octubre 58.000 visitants hi van anar per assistir als numerets 
          de porno en directe, a Highlife només s'espera que s'hi desplacin uns 
          17.000 assistents, una mica més que l'any passat perquè aquesta vegada 
          hi ha un nou al.licient, el de les actuacions musicals. Després de la 
          nit de hip hop de divendres, ahir l'estrella va ser Kiko Veneno.<br>
          <br>
          I, tot i l'aroma intensa de cànnabis que, inevitablement, embolcalla 
          aquests dies la Farga, la fira en si ofereix cada any un aspecte bastant 
          innocent. No hi ha ni rastre de plantes de cànnabis i l'organització 
          intenta evitar que el pavelló es converteixi en un gran fumador. Hugo 
          Madera explica que la fira té tres grans pilars: el cànem industrial 
          --aquest any la novetat són els matalassos fets amb aquesta planta--; 
          el cànnabis medicinal, amb els vaporitzadors com a mètode d'administració, 
          així s'evita inhalar tabac, i l'autocultiu. "Per descomptat --afegeix 
          Madera-- aquest últim és, amb diferència, el pilar més important".<br>
          <br>
          Un pilar amb una oferta molt variada, tot i que centrada en les llavors, 
          fertilitzadors i artefactes per ajudar en el delicat cultiu casolà de 
          les plantes femelles que ofereixen els cabdells que contenen les cannabinoides, 
          de la qual el tetrahidrocannabinol (THC) és la substància més coneguda 
          i amb més efectes psicoactius. N'hi ha una infinitat de varietats, amb 
          noms com La Blanca i la Reina d'Àfrica. L'empresa Kannabia Seeds de 
          Mataró fins i tot indica en el seu fullet quines plantes són específiques 
          per a ús medicinal, com la Reina Morada o el Cul Gros.<br>
          <br>
          Fidel a la seva cita anual és també l'organització Energy Control, amb 
          molts fullets informatius sobre les drogues, dirigits expressament als 
          joves. La novetat d'aquest any és la Representación Cannábica Navarra 
          (RCN), que sota el lema "sembrant llibertat, plantant cara", s'ha erigit 
          en partit polític per participar en les pròximes eleccions legislatives.<br>
          <br>
          </font></p>
        </td></tr> 
</table><table width="98%" border="0"> <tr valign="bottom"> 
      <td height="22"><font face="Arial, Helvetica, sans-serif" size="1">informaci&oacute; 
        recollida a <a href="http://www.elperiodico.com/default.asp?idioma=cat&amp;idpublicacio_PK=5" target="_blank">El 
        Peri&oacute;dico </a></font></td>
    </tr> </table>
  <a href="default.html"><img src="fulla.gif" width="35" height="33" border="0" alt="Maria"></a><BR>
  <br><a href="../index.html"><img src="paginici.jpg" width="31" height="49" border="0" alt="WEB STAP - P&agrave;gina Inici"></a> 
<br> <a href="javascript:history.back()">Tornar</a> </div>
</body>

<!-- Mirrored from www.sant-andreu.com/index/maria/menysporrosqueporno.htm by HTTrack Website Copier/3.x [XR&CO'2014], Thu, 04 Nov 2021 20:22:48 GMT -->
</html>
