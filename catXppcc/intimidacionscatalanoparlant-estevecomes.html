<html>


<!-- Mirrored from www.sant-andreu.com/catXppcc/intimidacionscatalanoparlant-estevecomes.htm by HTTrack Website Copier/3.x [XR&CO'2014], Thu, 04 Nov 2021 19:42:50 GMT -->
<head>

<link rel="stylesheet" href="../santandreu.html">

<meta http-equiv="Content-Type" content="text/html; charset=iso-8859-1">
<title>WEB STAP - 'Catalunya - PP.CC.' - Sant Andeu de Palomar (STAP)</title>
</head>

<body bgcolor="#FFFFFF" topmargin="0">
<center>
  
<center>
    <p><img src="../navegador/navegadorblautrnsp.gif" width="760" height="49" usemap="#MapMap" border="0"><map name="MapMap"><area shape="rect" coords="1,10,26,39" href="../sant_andreu/default.html" target="_blank" alt="ubicaci&oacute; de STAP" title="ubicaci&oacute; de STAP"><area shape="rect" coords="32,5,136,46" href="../index/index.html" alt="WEB STAP - P&agrave;gina Inici" title="WEB STAP - P&agrave;gina Inici"><area shape="rect" coords="143,5,217,47" href="../supercomer%25E7/default.html" target="_blank" alt="STAP Superf&iacute;cie Comercial" title="STAP Superf&iacute;cie Comercial"><area shape="rect" coords="225,5,306,47" href="../menjar_beure/default.html" target="_blank" alt="Menjar i Beure a STAP" title="Menjar i Beure a STAP"><area shape="rect" coords="315,5,377,47" href="../salut/default.html" target="_blank" alt="La Salut a STAP" title="La Salut a STAP"><area shape="rect" coords="385,5,469,47" href="../comunicacions/default.html" target="_blank" alt="les Comunicacions a STAP" title="les Comunicacions a STAP"><area shape="rect" coords="477,4,521,46" href="../historia/historia.html" target="_blank" alt="La Hist&ograve;ria de STAP" title="La Hist&ograve;ria de STAP"><area shape="rect" coords="529,4,576,47" href="../entitats/entitats.html" target="_blank" alt="Les Entitats de STAP" title="Les Entitats de STAP"><area shape="rect" coords="585,3,659,48" href="../cultura/cultura.html" target="_blank" alt="La Cultura i l'Esport a STAP" title="La Cultura i l'Esport a STAP"><area shape="rect" coords="668,4,726,47" href="../andreuencs/andreuencs.html" target="_blank" alt="els Andreuencs" title="els Andreuencs"><area shape="rect" coords="734,7,756,41" href="../stap/default.html" target="_blank" alt="per qu&egrave; la WEB STAP" title="per qu&egrave; la WEB STAP"></map><br>
    </p>
    <table width="93%" border="0">
      <tr> 
        <td width="59%"><a href="index.html"><font face="Verdana" size="7" color="#FF0033"><b></b></font></a><font face="Verdana" size="7" color="#FF0033"><b><a href="index.html"><img src="logocatppcc.jpg" width="108" height="58" alt="Catalunya /  PP. CC." border="0"></a></b></font></td>
        <td width="12%" valign="bottom"> 
          <div align="center"><font face="Verdana" size="7" color="#FF0033"><b><a href="agressionsllengua.html"><img src="stonesllengestelagressio.gif" width="47" height="49" border="0" alt="agressions espanyoles a la llengua"></a></b></font></div>
        </td>
        <td width="18%"> 
          <div align="center"><font face="Arial, Helvetica, sans-serif" color="#4A4A4A" size="2"><b><font size="3" face="Arial, Helvetica, sans-serif" color="#996666"><a href="agressionsllengua-ricardcolom.html"><font color="#FFFFFF"><img src="ctrencada.gif" width="40" height="53" border="0" alt="&quot;La marca de l'esclau&quot; per  Ricard Colom"></font></a></font></b></font></div>
        </td>
        <td width="11%" valign="bottom"> 
          <div align="center"><font face="Arial, Helvetica, sans-serif" color="#4A4A4A" size="2"><b><font size="3" face="Arial, Helvetica, sans-serif" color="#996666"><font face="Arial, Helvetica, sans-serif" color="#4A4A4A" size="2"><b><font size="3" face="Arial, Helvetica, sans-serif" color="#996666"><font face="Arial, Helvetica, sans-serif" color="#4A4A4A" size="2"><b><font size="3" face="Arial, Helvetica, sans-serif" color="#996666"><font color="#FFFFFF"><a href="agressionsllengua-francesos.html"><img src="stonesllengestelagressiofr.gif" width="43" height="49" border="0" alt="agressions franceses a la l'idioma catal&agrave;"></a></font></font></b></font></font></b></font><font color="#FFFFFF"></font></font></b></font></div>
        </td>
      </tr>
    </table>
    <table width="94%" border="0">
      <tr bgcolor="#996666"> 
        <td colspan="3"> 
          <div align="left"><font face="Arial, Helvetica, sans-serif" color="#FFFFFF" size="2"><b><font size="3" color="#FFFF00">Intimidacions 
            a un client catalanoparlant <font size="2">(queixa per discriminació 
            lingüística a Parc Vallès)</font></font></b></font><font color="#FFFFFF"><br>
            <font size="2" face="Arial, Helvetica, sans-serif"> El principal objectiu 
            de fer públic aquest cas és que sigui útil. Per això convé recomanar 
            a les persones que es trobin inesperadament en situacions de discriminació 
            lingüística (i vulguin presentar queixa pel fet) que cal prendre una 
            sèrie de precaucions, malgrat que el malestar del moment i el nerviosisme 
            no ens permetin actuar amb la serenitat habitual. El més important 
            és conservar un tiquet o prova del servei o del producte que hem rebut, 
            ja que això ens acredita com a clients de l’establiment (tot i que 
            una consulta sense ser client també pot ser objecte de discriminació 
            lingüística demandable). També, si és possible, assegurar-nos que 
            tindrem testimonis del més destacat que s’hagi dit o esdevingut.<br>
            </font></font><font size="2" face="Arial, Helvetica, sans-serif" color="#FFFFFF"><i><font color="#FFFFFF" size="1"><font face="Arial, Helvetica, sans-serif">Esteve 
            Comes i Bergua</font></font></i></font><font size="1" face="Arial, Helvetica, sans-serif" color="#FFFFFF"><br>
            <br>
            </font></div>
        </td>
      </tr>
      <tr valign="top"> 
        <td width="48%"> 
          <p><font size="2" face="Arial, Helvetica, sans-serif"><b>Exposició cronològica 
            de fets</b></font></p>
          <p><font size="2" face="Arial, Helvetica, sans-serif">El sotasignat, 
            Esteve Comes i Bergua, de Terrassa, nascut el 27 d’agost del 1957, 
            traductor i corrector, amb el DNI 39 147 894-P, exposo els fets següents:</font></p>
          <p><font size="2" face="Arial, Helvetica, sans-serif">El dissabte 29 
            de maig del 2004 vaig acudir al restaurant Rock&Ribs, situat al Parc 
            Vallès de Terrassa, a fi d’acompanyar el meu germà Enric al dinar 
            de final de curs que organitza el Centre de Lleure Els Globus; es 
            tracta d’un centre d’esplai per a persones amb discapacitat psíquica, 
            que porten admirablement un grup de joves voluntaris.</font></p>
          <p><font size="2" face="Arial, Helvetica, sans-serif">En entrar al local, 
            sobre les 14.05 hores, i veure’l buit, em vaig adreçar a un membre 
            del personal per assegurar-me que fos efectivament aquell local on 
            tindria lloc el dinar; vaig comentar que acompanyava el meu germà 
            al dinar de l’Esplai Els Globus i li vaig preguntar si efectivament 
            era allà on es faria el dinar. La resposta va ser: “En castellano, 
            que no le entiendo”. Ell encara no m’havia parlat, però jo tinc l’hàbit 
            de parlar en català, generalment sense problemes, encara que se m’adrecin 
            en castellà (perquè això no em permet saber si l’interlocutor em comprèn 
            en català). Un cop passada la sorpresa per la sequedat de la resposta, 
            vaig oferir al meu interlocutor (un noi alt d’uns 25-28 anys, que 
            va resultar ser l’encarregat del local) que ja li parlaria a poc a 
            poc, assegurant-li que no seria cap problema i que li diria en castellà 
            qualsevol cosa que ell no entengués. L’encarregat ho va refusar i 
            em va donar a entendre que només m’atendria si li parlava en castellà. 
            Sense deixar-me explicar, va passar a exposar diverses afirmacions, 
            ja no purament tècniques sobre com ens podríem entendre, sinó de tipus 
            polític i sense cap referència al tema per part meva; entre elles: 
            “Si quieren inmigración, tendrán que hablar castellano”, i va fer 
            gest per anar-se’n. Jo vaig voler agrair-li, primer de tot, que volguessin 
            acollir el centre d’Esplai, tenint en compte que no sempre és una 
            clientela fàcil, i intentava continuar, però em va deixar amb la paraula 
            a la boca, en actitud de no voler escoltar-me; en aquell moment vaig 
            veure que entraven al local monitors i joves del centre d’esplai, 
            que van procedir a asseure’s a les cadires preparades per a l’ocasió.</font></p>
          <p><font size="2" face="Arial, Helvetica, sans-serif">Vaig acompanyar 
            el meu germà al lavabo i després em vaig esperar que se situés en 
            una cadira; vaig fer el pagament del dinar a la persona encarregada 
            de l’Esplai (adjunto fotocòpia del rebut del pagament). Al cap d’una 
            estona, em vaig disposar a marxar del local però abans vaig voler 
            tenir un intercanvi de paraules amb aquesta única persona del local 
            amb qui fins aleshores havia parlat. La meva intenció era doble: per 
            part meva, evitar de quedar-me amb la contrarietat de no haver estat 
            escoltat pel fet de parlar en català i, de cara a l’altra persona, 
            donar-li a entendre que li oferia d’escoltar-me en català, de forma 
            civilitzada i amb normalitat, com a primer pas per a començar a entendre 
            aquesta llengua. En aquesta segona conversa, en castellà, vaig començar 
            per agrair novament la sol·licitud i la dedicació amb què atenien 
            el grup de l’esplai, però vaig manifestar que me n’anava molt preocupat 
            per l’actitud d’obstinació i de poca flexibilitat envers els clients. 
            La resposta encara va ser pitjor: va fer diverses afirmacions ofensives 
            cap a la llengua catalana i els esforços per utilitzar-la, arribant 
            a afirmar que és una llengua de segona categoria, aquí i a tot arreu, 
            amb contundència i convenciment. En notar jo el seu accent argentí, 
            li vaig preguntar (amb un punt d’indiscreció que reconec) si feia 
            temps que vivia a Catalunya i em va comentar que 3 anys, amb l’afegitó: 
            “Si aprendo catalán, será porque yo lo decido y cuando yo lo decida, 
            no antes”. Encara vaig poder preguntar-li com tractaria algun dels 
            nois o noies que assisteixen a les activitats de l’Esplai si se li 
            adreçaven en català, a la qual cosa no va saber què respondre; jo 
            sí que li vaig fer constar que molts d’aquests nois i noies parlen 
            català i castellà. Davant l’obstinació i la poca predisposició a escoltar 
            qualsevol dels meus arguments, vaig demanar per l’encarregat, que 
            em va dir que era ell mateix, i vaig sol·licitar el llibre de reclamacions, 
            a la qual cosa em va respondre que primer s’havia de situar el grup. 
            En aquell moment, les 14.19, els comensals s’estaven asseient i encara 
            no havien demanat els plats ni reclamaven atenció, tant de l’encarregat 
            com de la resta del personal.</font></p>
          <p><font size="2" face="Arial, Helvetica, sans-serif">Hi vaig assentir, 
            però en veure que la situació feia pensar en l’estratègia de fer-me 
            esperar per a guanyar temps i fer-me desistir, vaig trucar a la Policia 
            Local de Terrassa a les 14.30, per conèixer els meus drets, i em van 
            comentar que segurament podrien enviar una patrulla, amb l’objectiu 
            que no em fos denegat el llibre de reclamacions. Mentrestant, vaig 
            continuar al local, tot comentant la meva preocupació per la situació, 
            i a les 14.39, per no destorbar l’encarregat, vaig reclamar al barman 
            atenció i el lliurament dels fulls de reclamació (després d’agrair-li 
            novament el fet d’haver volgut acollir aquell grup). Em contesta que 
            no he estat client del local i així no em poden donar fulls de reclamació. 
            Certament, no hi havia acudit com a client, però si ho hagués volgut 
            ser no hauria estat possible, ja que no ens hauríem entès, o bé l’encarregat 
            m’hauria obligat a fer servir la llengua castellana, contràriament 
            al que estableix la Llei de comerç vigent (a més, el gaudi que com 
            a client hom pot esperar d’un local s’hauria esvaït i no hauria estat 
            el mateix, en haver-me hagut de resignar a no fer servir la meva llengua). 
            Val a dir que aquest altre treballador del local va mostrar predisposició 
            a entendre’m si jo parlava a poc a poc i llavors vaig parlar-hi pràcticament 
            al cent per cent en castellà.</font></p>
          <p><font size="2" face="Arial, Helvetica, sans-serif">Vaig esperar a 
            l’entrada del local, per tal de veure l’arribada dels policies locals 
            per aconseguir els fulls de reclamació, i vaig telefonar el 091, creient 
            que era la Policia Local (a fi de confirmar que efectivament podien 
            enviar una dotació o, en cas contrari, jo ja podia marxar a dinar 
            fora del local). En realitat es tractava de la Policia Nacional i 
            l’interlocutor em va imposar també l’ús del castellà (amb la frase: 
            “Si me habla castellano nos entenderemos; si no, no”, pronunciada 
            de manera imperiosa i sense cap mena de complicitat), a la qual cosa 
            vaig respondre que parlaria a poc a poc perquè el policia m’entengués, 
            però aquest em va penjar el telèfon sense deixar-me continuar. Contrariat 
            per aquesta nova privació de drets, i ara justament per part d’un 
            funcionari estatal que jo contribueixo a mantenir, vaig tornar a trucar 
            i la resposta va ser: “¿Oiga, me está vacilando usted a mí, o qué?”); 
            l’interlocutor va tornar a penjar-me el telèfon. Vaig tornar a trucar 
            per tercera vegada, confiant que algú altre es posés al telèfon, i 
            en tractar-se de la mateixa persona vaig dir en castellà i a poc a 
            poc: “¿Puede hacerme el favor de ponerme con una persona que me entienda 
            en catalán?”. La resposta va ser: “No, señor, aquí somos todos españoles 
            y atendemos en español”; jo li demano amb quin agent estic parlant 
            i es nega a donar-me un número d’agent o nom identificatori; en canvi, 
            em demana el meu nom i li dono, aclarint que no tinc cap problema 
            a fer-ho. Jo repeteixo novament la petició, però es nega a identificar-se 
            i em penja el telèfon per tercera i darrera vegada. Val a dir que 
            en cap moment no vaig tenir ocasió d’exposar el motiu de la meva telefonada, 
            que podria haver estat qualsevol altre que el d’una queixa per discriminació 
            lingüística.</font></p>
          <p><font size="2" face="Arial, Helvetica, sans-serif">Vaig tornar a 
            telefonar a la Policia Local, per demanar un altre telèfon de la Policia 
            Nacional. Vaig telefonar al telèfon 93 786 9050, a les 14.50, per 
            manifestar el meu descontentament amb el tracte rebut per part del 
            primer funcionari de la Policia Nacional): la persona que m’atén em 
            diu que no entén gaire el català, però jo li demano que faci un esforç 
            i jo parlaré a poc a poc. Em diu que sí i tota la conversa que segueix 
            és en castellà. Li comento que he trucat equivocadament a la Policia 
            Nacional, però que el tracte rebut m’ha impulsat a repetir les trucades 
            fins que no trobés una atenció adequada. Comento la frase que he hagut 
            de sentir-me dir a la tercera trucada i em diu que puc personar-me 
            al carrer de Baldrich per presentar una queixa.</font></p>
          <p><font size="2" face="Arial, Helvetica, sans-serif">A les 15.00 hores 
            me’n vaig del local. En parlo a fora amb un agent de la policia de 
            Terrassa, que m’exposa els meus drets. Tenint en compte que jo havia 
            exposat la situació als monitors i monitores del centre d’esplai, 
            i vist que majoritàriament preferien separar l’activitat de l’Esplai 
            de la meva queixa particular, decideixo marxar amb la idea de tornar 
            al local un cop el dinar estigui enllestit.</font></p>
          <p><font size="2" face="Arial, Helvetica, sans-serif">Al vespre, torno 
            al local amb dos objectius: intentar dialogar amb la persona que em 
            va negar l’atenció, per fer-li veure que la meva intenció era ben 
            positiva, i fer-hi una consumició, com a garantia per poder reclamar 
            drets. Tinc present l’atenció que han dedicat al centre d’esplai i 
            també em guia el principi de no exigir a petites empreses ni a particulars 
            uns esforços que estan fora del seu abast per atendre en català als 
            clients, i sí de tenir en compte la diferència de recursos que tenen 
            respecte de les grans empreses o multinacionals.</font></p>
          <p><font size="2" face="Arial, Helvetica, sans-serif">Prenc una tònica 
            al local, que em porta una cambrera que em contesta en català amb 
            tota naturalitat. Demano la carta i observo que és únicament en castellà 
            i que no n’hi ha en català, fet que contravé la Llei de comerç vigent, 
            però en vista que és una pràctica habitual i tenint en compte el principi 
            anterior decideixo obviar aquest fet i no en faig cap esment. Al cap 
            d’una estona i de rebre una cordial salutació per part del barman 
            amb qui havia parlat al migdia, a les 22.30 vaig demanar si podia 
            parlar amb l’encarregat, a fi d’informar-me sobre què caldria fer 
            per sopar al local un grup una mica nombrós; aquesta vegada m’atén 
            una noia, també argentina, que no m’entén en català, però sembla que 
            fa un esforç.</font></p>
          <p><font size="2" face="Arial, Helvetica, sans-serif">Jo espero fora 
            amb la meva consumició, assegut a la terrassa del local, i quan l’encarregat 
            arriba no se m’adreça a mi. Veig que comenta el cas amb el personal 
            i a les 22.41 decideixo telefonar a la Policia Local, des d’on em 
            comenten que el tipus de reclamació que puc presentar al servei municipal 
            d’atenció al consumidor és exactament la mateixa que la dels fulls 
            de reclamació de què en teoria disposa cada local. M’aixeco amb la 
            idea de pagar la consumició i de la terrassa passo a l’interior del 
            local. Al costat de la barra, a peu dret, l’encarregat em comenta 
            que la noia que m’ha atès en primer lloc em podrà atendre en català, 
            i efectivament m’explica què és el que caldria fer si volgués reservar 
            una taula. Li comento que vull pagar la consumició i em diu que ara 
            torna per cobrar-me. M’espero al costat de la barra i, quan més endavant 
            torna a passar pel davant, li torno a demanar novament si em pot cobrar 
            la consumició. Ella es gira cap a l’encarregat i, després de rebre 
            una indicació d’ell, em diu que m’haig d’esperar una mica per pagar 
            perquè té feina. Al cap d’una estona em cobra, però, just quan he 
            pagat la consumició, es presenta un individu amb el cap rapat o calb 
            i amb barbeta retallada, corpulent i uns vint centímetres més alt 
            que jo, que no se m’identifica i em comenta que em podrà escoltar 
            i ho podrem solucionar tot. Imagino que és un representant de Parc 
            Vallès i em sembla una persona de relacions públiques, perquè se m’adreça 
            amb aparent tranquil·litat i correcció. Inicialment el trobo interessat 
            a preservar la imatge d’aquest centre de lleure, però ben aviat veig 
            que m’he equivocat: quan em porten el tiquet me’l separa i el situa 
            lluny a la barra, perquè jo no el pugui agafar, i em commina que sortim 
            del local. Jo allargo la mà i aconsegueixo agafar el tiquet, que em 
            poso a la butxaca. Immediatament m’agafa amb força i em fa sortir 
            del local, parlant sense parar: em diu que l’acompanyi, que tot se 
            solucionarà, i a mesura que anem sortint de l’àrea de més afluència 
            de públic el to de veu es va fent més amenaçador i ofensiu. M’anuncia 
            que ha avisat la policia, cosa a la qual responc que n’estic encantat 
            i que sóc el primer interessat de tenir la presència d’agents de l’ordre, 
            i em repeteix diverses vegades, ara ja cridant, que sóc un impresentable 
            i d’altres opinions sobre quan i com es pot parlar en català, sense 
            que jo l’hi hagi demanat la seva opinió i sense donar-me cap, absolutament 
            cap, possibilitat d’explicar-me. No em fa cas en cap de les tres ocasions 
            en què li demano que em deixi anar i que no em toqui, i quan arribem 
            al final d’un passatge, ja fora de la vista del públic i amb un pàrquing 
            mal il·luminat al final, em diu que sóc un impresentable, per menysprear 
            una persona que estava fent la seva feina, i que per què haig d’anar 
            parlant en català pertot arreu. En tot moment jo evito de resistir-me 
            físicament a les empentes i a la força física excessiva amb que em 
            té agafat d’un braç, per bé que li demano verbalment que no em toqui 
            i que ja he manifestat que em sembla perfecta la presència de la Policia.</font></p>
          <p><font size="2" face="Arial, Helvetica, sans-serif">Al cap d’una certa 
            distància, a pocs metres del local del servei de seguretat del complex 
            de Parc Vallès i sempre al davant d’aquest pàrquing mal il·luminat 
            i sense públic, ens vénen a rebre dos membres del servei de seguretat 
            amb camises de color carbassa i l’anagrama de l’empresa IMAN, un de 
            ros i un de morè, també calb o amb el cap afaitat; tots dos porten 
            barbeta. Intentant fer-me sentir per damunt de la veu del cap de seguretat, 
            els demano si per favor poden avisar la policia, per evitar qualsevol 
            confusió i aclarir que no estic pas resistint-me al cap de seguretat, 
            cosa que sospito que aquest volia donar a entendre, potser com a excusa 
            per a iniciar represàlies. <br>
            <br>
            </font></p>
          </td>
        <td width="5%">&nbsp;</td>
        <td width="47%"> 
          <p><font size="2" face="Arial, Helvetica, sans-serif">Tots tres m’acompanyen, 
            mentre el primer dels tres individus, que sembla que és el cap de 
            seguretat de Parc Vallès, no para de cridar i de tractar-me com si 
            fos un esvalotador, sense escoltar cap de les meves noves peticions 
            que em deixi caminar sol, fins i tot ara que ja hi ha dos membres 
            més de seguretat.</font></p>
          <p><font size="2" face="Arial, Helvetica, sans-serif">Un cop dins el 
            local del servei de seguretat no m’informen de si hi estic retingut, 
            però ho dedueixo. Dic el meu nom a la persona que hi ha darrere el 
            taulell, que porta la camisa d’una empresa diferent, i li demano si 
            pot avisar la policia. Quan entra el cap de seguretat continua cridant, 
            repetint que sóc un impresentable per demanar que em parlin en català 
            i que sembla mentida que jo sigui català. Aconsegueixo fer-li saber 
            que no és cert el que diu, que jo no he demanat a l’encarregat del 
            restaurant que em parlés en català (aspecte al qual desconec si tinc 
            dret o no), sinó únicament que fes l’esforç d’intentar-me entendre 
            si li parlava a poc a poc. No crec que hagi d’excusar-me, però tinc 
            ocasió de fer-li saber que no em molesta parlar en castellà i que 
            és en aquesta llengua que parlo amb els meus parents de Sabadell. 
            La resposta és un gest de menyspreu i la frase: “¡Qué va a hablar 
            usted castellano!”, seguida de l’abandonament de la sala per no donar-me 
            ocasió d’explicar-me més. Aquesta persona em parla en tot moment en 
            castellà i no em diu que no m’entengui en català, però és evident 
            que no li agrada que li parli en aquesta llengua.</font></p>
          <p><font size="2" face="Arial, Helvetica, sans-serif">Sempre vigilat 
            per un dels membres de seguretat, aprofito per a anotar, damunt del 
            taulell, les hores en què ha tingut lloc cadascun dels fets recents. 
            Mentrestant, escolto, entre riallades de befa, crits i comentaris 
            dels membres de seguretat, a l’entrada del local, referents a l’absurditat 
            d’intentar parlar català a tot arreu. Acompanyat del guàrdia de seguretat 
            de cabell curt i ros, torna a entrar el cap de seguretat, que em torna 
            a fer tota mena de consideracions sense donar dret a rèplica i acaba 
            afirmant, adreçant-se al guàrdia amb camisa carbassa: “¡Si encima 
            usted me ha pegado!”, davant la cara de sorpresa i d’incredulitat 
            del seu col·lega, identificat amb camisa carbassa i les sigles d’IMAN. 
            Tornen a abandonar la sala i, vist que ara ja ha aparegut la paraula 
            pegar, pronunciada pel cap de seguretat, intento fer una telefonada 
            pel meu telèfon mòbil, a fi de fer saber a alguna persona coneguda 
            que estic retingut i que, malgrat que hagin de venir agents de Policia, 
            no estic tranquil pel que fa a la meva integritat física; però en 
            aquell moment (23.13), just al moment que estava trucant, arriba la 
            Policia, avisada tant per seguretat com per mi mateix a través de 
            la persona del taulell.</font></p>
          <p><font size="2" face="Arial, Helvetica, sans-serif">En arribar els 
            policies, dos agents de la Policia Nacional, sense cap identificació 
            de nom ni de número a la camisa, em manifesten que els hauré de parlar 
            en castellà i que el seu cos no té cap obligació d’entendre’m en català. 
            En un segon intent, un dels dos manifesta que amb els 32 anys que 
            fa que viu a Catalunya alguna cosa entendrà i li contesto que, vista 
            la seva mínima predisposició, l’hi agraeixo i li parlaré en castellà 
            (val a dir que al cap d’una estona em trobo tornant a parlar català), 
            però l’altre es tanca en banda de bell antuvi i em diu que no ens 
            entendrem si no és en castellà. Tant un agent com l’altre em fan diverses 
            consideracions sociolingüístiques, culturals, laborals i humanes, 
            de vegades tots dos agents alhora, de vegades un, i de vegades en 
            combinació amb el cap de seguretat del complex. Tot això, sense que 
            jo els hagi demanat la seva opinió, en un to de veu més alt del necessari 
            i sense donar-me ni gaires ni poques ocasions per expressar-me.</font></p>
          <p><font size="2" face="Arial, Helvetica, sans-serif">Jo no ho comento, 
            però no deixo de tenir present que, al meu entendre, vénen requerits 
            tant pel servei de seguretat de Parc Vallès com per part meva, però 
            en principi em tracten com a acusat més que no com a ciutadà que els 
            ha demanat ajuda. En resum, tots tres em vénen a dir que, si en un 
            local no m’entenen, haig d’estar disposat a parlar castellà i que 
            no puc exigir que em parli en català una persona que no en sap. Finalment 
            aconsegueixo parlar i començar (en castellà) una frase per explicar 
            que jo a l’encarregat del restaurant no li havia demanat pas que em 
            parlés en català, si m’havia donat a entendre que no el parla, sinó 
            tan sols que fes l’esforç d’entendre’m. Però no tinc ocasió d’acabar 
            perquè el policia que més explícitament m’havia dit que li haig de 
            parlar en castellà, m’interromp per demanar-me el DNI, i no fa cas 
            de les meves dues peticions per poder acabar la meva frase (una de 
            les poques explicacions que he pogut iniciar, sobre els fets, d’ençà 
            que han arribat els agents). Aquest policia no em permet, doncs, explicar-me, 
            ras i curt. Ni tan sols després d’haver-me obligat a fer-ho en castellà. 
            No es tracta de l’atenció a un ciutadà que ha demanat la presència 
            de la policia, sinó d’un interrogatori en què l’agent policial fa 
            les preguntes i fa callar la persona interrogada i retinguda, quan 
            considera que ja en té prou.</font></p>
          <p><font size="2" face="Arial, Helvetica, sans-serif">Pel que fa al 
            meu DNI, l’agent que me’l sol·licita no em dóna cap raó concreta de 
            per què me’l demana. Deixo de tenir-lo al davant perquè se l’enduu 
            a la porta d’entrada del local de seguretat on sóc, seguit del cap 
            de seguretat d’IMAN, fet que possibilita que aquesta persona tingui 
            accés a veure el document (per altra banda propietat de l’Estat), 
            on figura la meva adreça. És important tenir present que a dos metres 
            a la meva equerra hi havia un taulell on podia prendre nota de les 
            meves dades, en presència només meva, i en tot cas de l’altre agent, 
            però no pas del cap de seguretat, que ja els havia mostrat una animadversió 
            manifesta envers la meva persona.</font></p>
          <p><font size="2" face="Arial, Helvetica, sans-serif">Mentrestant, l’altre 
            agent de Policia no deixa de fer ús de la paraula, sempre amb consideracions 
            contràries a l’ús del català amb l’argument que els policies en general 
            no l’entenen, tot i que em diu que si tinc alguna queixa de consum 
            haig d’anar a l’oficina de l’IMSAV al carrer de la Unió. Apareixen 
            dos membres més del servei de seguretat, ara de paisà (en total hi 
            ha set persones més al voltant, a part de jo: cinc guàrdies de seguretat 
            i aquests dos policies).</font></p>
          <p><font size="2" face="Arial, Helvetica, sans-serif">Un cop em retornen 
            el document, els pregunto si em poden recollir una denúncia pel tracte 
            rebut del cap de seguretat i em diuen que l’haig de formular al carrer 
            de Baldrich. Per acabar, els comento que el cap de seguretat ha afirmat 
            que l’he pegat, fet que jo nego davant d’ells, i els demano si poden 
            preguntar-li on suposadament li he fet mal. Em comenten que no poden 
            fer-ho, que ha de ser un metge qui l’ha de reconèixer. Jo pregunto 
            si això significa que haig de sol·licitar que un metge el reconegui 
            en aquest moment mateix i se’n desentenen, amb l’argument que això 
            no és cosa d’ells sinó del cap de seguretat.</font></p>
          <p><font size="2" face="Arial, Helvetica, sans-serif">Em donen a entendre, 
            així, que jo no tinc dret a demanar aquest reconeixement, encara que 
            sigui per desmentir que s’ha produït l’agressió, i els comento que 
            l’única persona que ha fet servir la paraula pegar ha estat el cap 
            de seguretat. Cal tenir present que, abans de l’arribada d’aquests 
            dos agents, l’actitud del cap de seguretat ha estat de mantenir una 
            proximitat física innecessària mentre m’escridassava, i d’alçar el 
            dit per remarcar les seves frases, apropant-se a mi si jo me’n distanciava. 
            Intuïtivament, no puc estar-me de pensar en una tècnica que serveix 
            tant per intimidar com per provocar una reacció desafortunada per 
            part meva, que li serviria d’excusa per a una resposta contundent 
            per part d’ell i dels altres quatre guàrdies del servei de seguretat). 
            En canvi, en presència d’aquests policies ha mantingut una distància 
            natural. En tot moment m’ha parlat de vostè, suposo que seguint una 
            pràctica habitual en la professió i per aparentar respecte, malgrat 
            que el contingut i el to de les seves expressions sí que fos ofensiu.</font></p>
          <p><font size="2" face="Arial, Helvetica, sans-serif">Encara sobre la 
            manera poc professional d’actuar per part dels dos agents i del cap 
            de seguretat, totes les converses s’han desenvolupat a peu dret, dins 
            la petita sala del servei de seguretat, amb els meus interlocutors 
            (de vegades tres, de vegades quatre, comptant-hi un guàrdia de seguretat 
            de paisà que no va intervenir en la conversa) formant un arc al davant 
            meu i als meus costats, amb finalitat intimidatòria i per a visualitzar 
            que jo estava en minoria, que no afavoria gens el desenvolupament 
            d’una conversa equilibrada.</font></p>
          <p><font size="2" face="Arial, Helvetica, sans-serif">Constato que els 
            policies han estat cridats pel cap de seguretat a fi d’intimidar-me, 
            de fer-me convèncer d’alguna cosa o d’acceptar que haig de parlar 
            català davant d’ells encara que no n’estigui convençut. En definitiva, 
            de fer-me renunciar al meu dret d’expressar-me en català, i que la 
            missió que els policies mateixos s’autoatribuïen era precisament aquesta: 
            a indicacions del servei de seguretat, demanar-me explicacions de 
            per què he pretès parlar català. He estat davant de set persones: 
            tres membres de paisà del servei de seguretat de Parc Vallès (dos 
            d’ells amb el cap rasurat, i un d’ells el cap de seguretat), dos membres 
            uniformats d’aquest servei, una persona al taulell i dos agents de 
            policia, amb els comentaris i el comportament preocupants de tres 
            d’aquestes persones, que ja he comentat. El meu desig lliure era el 
            d’interposar llavors mateix una queixa als dos funcionaris per la 
            seva actitud prevaricadora i contrària a la lletra i a l’esperit de 
            les lleis (de comerç, de la funció pública i de regulació del funcionament 
            de la policia), però com que observo l’expressió amenaçadora i fatxenda 
            del cap de seguretat, al moment de marxar els agents els faig saber 
            que no estic tranquil per la meva integritat i que, si ja no estic 
            retingut ni per ells ni pel servei de seguretat, els agrairia que 
            m’acompanyessin on tinc el meu vehicle. En sortir, mentre espero a 
            dins del cotxe de la policia, com sigui que els membres del servei 
            de seguretat fan alguna trucada pel seu intercomunicador portàtil 
            i que tinc seriosos dubtes sobre les intencions del cap de seguretat, 
            torno a trucar pel meu telèfon mòbil i aconsegueixo fer saber el que 
            ha passat a una altra persona, per primer cop (23.30); quedo que tornaré 
            a trucar més tard (cosa que faig a les 23.44), un cop sigui lluny 
            del recinte i en un indret segur. Els policies m’acompanyen a prop 
            d’on tinc el meu vehicle, amb un capteniment ara ben correcte; els 
            demano de seguir-los pel carrer una estona, faig una part del meu 
            trajecte amb ells darrere el meu vehicle i posteriorment els saludo 
            quan agafo un camí diferent del d’ells.</font></p>
          <p><font size="2" face="Arial, Helvetica, sans-serif"><b>Valoració dels 
            fets per part del demandant</b></font></p>
          <p><font size="2" face="Arial, Helvetica, sans-serif">Més enllà de descriure 
            aquestes actuacions, no em puc estar de jutjar-les. Vull esmentar 
            la sensació de trobar-me davant d’un encadenament de fets ridículs, 
            injusts i innecesaris, tant mentre estaven passant com vists amb la 
            perspectiva que dóna l’endemà. Aquests han estat, al meu entendre, 
            els problemes:</font></p>
          <p><font size="2" face="Arial, Helvetica, sans-serif"><b>1.</b> L’obstinació 
            i el tancament d’un empleat d’atenció al públic, que no és una persona 
            emigrant necessitada de solidaritat com es podria pensar, sinó un 
            estudiant preparat per a aquesta feina i moltes més. L’actitud venjativa 
            i irresponsable d’aquest noi, en escollir de cridar a Seguretat i 
            tractar-me com a indesitjable, en comptes d’adoptar una actitud oberta 
            i constructiva envers un client potencial.</font></p>
          <p><font size="2" face="Arial, Helvetica, sans-serif"><b>2. </b>La prepotència 
            i agressivitat gratuïtes d’un cap de seguretat que crea problemes 
            artificialment allà on no hi són, a més de la manifestació de frases 
            ofensives i judicis de valors envers un client que no havia causat 
            cap mena d’alteració al local. L’expressió, per part d’aquest individu, 
            responsable màxim de la seguretat en un complex que pot acollir fins 
            a deu mil persones, d’opinions hostils a l’ús normal d’una llengua 
            oficial i el recurs a la presència policial amb la finalitat expressa 
            d’obligar a parlar castellà un client d’aquest complex. La formulació 
            d’acusacions falses d’agressió física, com a mesura il·legal de pressió 
            i de desprestigi envers un client que no ha manifestat hostilitat 
            física, sinó que, contràriament, ha estat víctima de la contundència 
            gratuïta exhibida físicament i verbalment per l’individu responsable 
            de seguretat. La utilització dels recursos i les possibilitats legals 
            del seu càrrec en el sentit més il·legítim i tergiversador dels fets, 
            en comptes del contrari.</font></p>
          <p><font size="2" face="Arial, Helvetica, sans-serif"><b>3. </b>L’inaudit 
            comportament d’agents de Policia que sembla que no han après dels 
            seus superiors de quina manera s’ha d’atendre els ciutadans i que 
            tots tenen els mateixos drets, i que no saben o no volen protegir 
            la privacitat de les dades del DNI.<br>
            </font></p>
          <p><font size="2" face="Arial, Helvetica, sans-serif"><i> <br>
            <br>
            <br>
            Esteve Comes i Bergua<br>
            Terrassa, 9 de juny del 2004.</i><i><br>
            </i> <font size="1" color="#FF66FF"><a href="http://www.terricabras-filosofia.info/cat/informacio2.asp?ID=6593" target="_blank"><font color="#000000" size="2">www.terricabras-filosofia.info</font></a><br>
            <br>
            </font></font></p>
        </td>
      </tr>
    </table>
    <font face="Arial, Helvetica, sans-serif" color="#4A4A4A" size="2"><b><font size="3" face="Arial, Helvetica, sans-serif" color="#996666"><br>
    <a href="agressionsllengua.html"><img src="stonesllengestelagressio.gif" width="55" height="59" border="0" alt="agressions, oblits i desprecis a l'idioma catal&agrave;"></a><br>
    </font></b></font> 
  </center>
</center>
<center>
  <table width="67%" border="0">
    <tr> 
      <td width="15%"> 
        <div align="center"><a href="../segadors/default.html" target="_blank"><img src="../segadors/iconasegadors2002.gif" width="55" height="48" border="0" alt="Els Segadors"></a></div>
      </td>
      <td width="18%"> 
        <div align="center"><a href="../index/index.html"><img src="paginici.jpg" width="31" height="49" border="0" alt="WEB STAP - P&agrave;gina Inici"></a></div>
      </td>
      <td width="14%"> 
        <div align="center"><a href="../forumstap/default.html" target="_blank"><img src="../forumsalvem/botofstap.gif" width="57" height="26" border="0" alt="F&ograve;rum STAP"></a></div>
      </td>
      <td width="18%"> 
        <div align="center"><a href="../20-04/default.html" target="_blank"><img src="../20-04/logo2002trnspxic.gif" width="52" height="57" border="0" alt="aniversaris de l'annexi&oacute; "></a></div>
      </td>
    </tr>
  </table>
  <a href="mailto:webstap@sant-andreu.com"><font size="1" face="Arial, Helvetica, sans-serif">webstap@sant-andreu.com</font></a><br>
  <a href="javascript:history.back()">Tornar</a> 
</center>
</body>


<script language="javascript">
<!--
function openwin(url)
{

var  win=open(url,win,"toolbar=0,menubar=0,resizable=0,screenx=50,screeny=50,left=100,top=50,width=500,height=250,scrollbars=yes")

}

//-->
</script>

<!-- Mirrored from www.sant-andreu.com/catXppcc/intimidacionscatalanoparlant-estevecomes.htm by HTTrack Website Copier/3.x [XR&CO'2014], Thu, 04 Nov 2021 19:42:50 GMT -->
</html>
