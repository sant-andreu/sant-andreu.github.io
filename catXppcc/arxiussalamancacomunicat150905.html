<html>


<!-- Mirrored from www.sant-andreu.com/catXppcc/arxiussalamancacomunicat150905.htm by HTTrack Website Copier/3.x [XR&CO'2014], Thu, 04 Nov 2021 19:42:39 GMT -->
<head>

<link rel="stylesheet" href="../santandreu.html">

<meta http-equiv="Content-Type" content="text/html; charset=iso-8859-1">
<title>WEB STAP - 'Catalunya - PP.CC.' - Sant Andeu de Palomar (STAP)</title>
</head>

<body bgcolor="#FFFFFF" topmargin="0">
<center>
  
<center>
    <p>Madrid 15.9.2005 <img src="../navegador/navegadorblautrnsp.gif" width="760" height="49" usemap="#MapMap" border="0"><map name="MapMap"><area shape="rect" coords="1,10,26,39" href="../sant_andreu/default.html" target="_blank" alt="ubicaci&oacute; de STAP" title="ubicaci&oacute; de STAP"><area shape="rect" coords="32,5,136,46" href="../index/index.html" alt="WEB STAP - P&agrave;gina Inici" title="WEB STAP - P&agrave;gina Inici"><area shape="rect" coords="143,5,217,47" href="../supercomer%25E7/default.html" target="_blank" alt="STAP Superf&iacute;cie Comercial" title="STAP Superf&iacute;cie Comercial"><area shape="rect" coords="225,5,306,47" href="../menjar_beure/default.html" target="_blank" alt="Menjar i Beure a STAP" title="Menjar i Beure a STAP"><area shape="rect" coords="315,5,377,47" href="../salut/default.html" target="_blank" alt="La Salut a STAP" title="La Salut a STAP"><area shape="rect" coords="385,5,469,47" href="../comunicacions/default.html" target="_blank" alt="les Comunicacions a STAP" title="les Comunicacions a STAP"><area shape="rect" coords="477,4,521,46" href="../historia/historia.html" target="_blank" alt="La Hist&ograve;ria de STAP" title="La Hist&ograve;ria de STAP"><area shape="rect" coords="529,4,576,47" href="../entitats/entitats.html" target="_blank" alt="Les Entitats de STAP" title="Les Entitats de STAP"><area shape="rect" coords="585,3,659,48" href="../cultura/cultura.html" target="_blank" alt="La Cultura i l'Esport a STAP" title="La Cultura i l'Esport a STAP"><area shape="rect" coords="668,4,726,47" href="../andreuencs/andreuencs.html" target="_blank" alt="els Andreuencs" title="els Andreuencs"><area shape="rect" coords="734,7,756,41" href="../stap/default.html" target="_blank" alt="per qu&egrave; la WEB STAP" title="per qu&egrave; la WEB STAP"></map><font face="Verdana" size="7" color="#FF0033"><b><a href="index.html"><img src="logocatppcc.jpg" width="159" height="87" alt="Catalunya /  PP. CC." border="0"></a></b></font> 
      <a href="arxiussalamanca.html" target="_blank"><img src="salamanca.gif" width="106" height="78" border="0" alt="Comissi&oacute; de la Dignitat"></a><a href="../index/nadala2000.html" target="_blank"><br>
      </a><font face="Arial, Helvetica, sans-serif" color="#4A4A4A" size="2"><b><font size="5" face="Verdana, Arial, Helvetica, sans-serif">Comunicat 
      públic de la Comissió de la Dignitat<br>
      </font></b></font><font face="Verdana, Arial, Helvetica, sans-serif" size="2"><b><font face="Verdana, Arial, Helvetica, sans-serif" size="2"><b><a href="arxiussalamanca.html#002"><font color="#996666">Davant 
      la Llei de retorn dels Documents catalans retinguts a Salamanca</font></a></b></font></b></font> 
    </p>
    <table width="94%" border="0" bgcolor="#996666" height="149">
      <tr bgcolor="#FFFFFF" valign="top"> 
        <td height="969"> 
          <div align="center"> 
            <table width="100%" border="0">
              <tr valign="top"> 
                <td width="48%"> 
                  <p><font size="2" face="Arial, Helvetica, sans-serif"> Avui, 
                    15 de setembre de 2005, és un dia important en la llarga lluita 
                    pel retorn dels documents espoliats al final de la Guerra 
                    Civil per Franco a entitats, institucions, partits, sindicats, 
                    governs i persones físiques.</font></p>
                  <p><font size="2" face="Arial, Helvetica, sans-serif">Com a 
                    catalans, sentim una especial satisfacció en veure que una 
                    reclamació històrica formulada ja des de fa moltes dècades 
                    per persones com Josep Benet, Anscari Mundó, Josep Maria Sans 
                    Travé, Teresa Rovira, Borja de Riquer, Joan B. Culla, Antoni 
                    de Senillosa, Carles Fontserè, Joaquim Ferrer i Teresa Pàmies, 
                    rebi avui llum verda per al seu compliment. En citar aquests 
                    noms, i copsar la gamma de les sensibilitats polítiques que 
                    reflecteixen, creiem que tothom es pot adonar que és tota 
                    la societat catalana, com també pràcticament tots els partits 
                    polítics, que han exigit aquesta restitució. La labor de la 
                    Comissió de la Dignitat ha estat simplement la de recollir 
                    aquesta ampla inquietud i donar-l´hi sortida, amb el suport 
                    massiu d’institucions, més de 600 ajuntaments, tant al Principat 
                    com al País Valencià i les Illes Balears, el Parlament de 
                    Catalunya, la Conselleria de Cultura de la Generalitat de 
                    Catalunya –que hi ha tingut un paper destacat- les Corts Valencianes 
                    –que hi va donar el seu suport per unanimitat– i els diversos 
                    governs de la Generalitat de Catalunya.</font></p>
                  <p><font size="2" face="Arial, Helvetica, sans-serif">Aquesta 
                    llei ha recollit la major part dels objectius que la Comissió 
                    de la Dignitat s'havia plantejat com són el retorn immediat 
                    dels documents de la Generalitat i el retorn dels documents, 
                    llibres i altres objectes requisats a Catalunya després d’un 
                    procés de tria i digitalització que s’encetarà de seguida, 
                    fent-se efectiu el retorn l’any vinent. La Generalitat serà 
                    qui rebrà tots aquests documents dels particulars i, després 
                    de classificar-los, els posarà a disposició dels afectats 
                    que els reclamin.</font></p>
                  <p><font size="2" face="Arial, Helvetica, sans-serif">La Comissió 
                    de la Dignitat, en el procés de negociació pel retorn, ha 
                    insistit des del primer dia, que si bé la nostra prioritat 
                    per raons de pertinència nacional eren els documents espoliats 
                    als territoris de Catalunya, País Valencià i les Illes Balears, 
                    ens enorgullim d’haver col.laborat amb aragonesos, bascos, 
                    asturians i andalusos en les seves demandes de retorn. Igualment 
                    estem molt contents del suport que hem rebut de tants punts 
                    de l’Estat i del món sencer, suport en el primer cas, que 
                    sovint ha hagut de superar climes enterbolits per certs mitjans 
                    de comunicació i certs interessos polítics que només buscaven 
                    des del primer moment l’enfrontament entre territoris. Si 
                    hem de destacar per la seva valentia algun sector que ha fet 
                    suport a la Comissió de la Dignitat, voldríem fer esment concret 
                    als sectors polítics, sindicals, culturals i acadèmics de 
                    la mateixa ciutat de Salamanca i de Castella i Lleó, que ens 
                    han donat suport, alguns amb la seva presència aquí avui. 
                    També ens enorgollim d’haver aconseguit que el Govern de l’Estat 
                    obri un procés de retorn dels documents requisats a tota mena 
                    d’entitats i particulars del País Valencià i la resta de l’Estat. 
                    Pel que fa al País Valencià, ara ha d’ésser la Generalitat 
                    Valenciana, com preveu la llei, que assumeixi i lideri el 
                    retorn de tots els documents valencians tal com van aprovar 
                    per unanimitat les Corts Valencianes ara fa més d’un any. 
                    La nova Llei de la Memòria ha de recollir el retorn dels documents 
                    del Govern basc i la resta d’ajuntaments de l’Estat. No s’entendria 
                    que a aquestes institucions democràtiques represaliades pel 
                    franquisme nos els fos restituït el seu patrimoni.</font></p>
                  </td>
                <td width="4%"><font size="2" face="Arial, Helvetica, sans-serif"></font></td>
                <td width="48%"> 
                  <p><font size="2" face="Arial, Helvetica, sans-serif">Si bé 
                    la nostra actitud avui és de satisfacció, no és menys cert 
                    que ens veiem obligats a subratllar alguns aspectes que no 
                    ens han deixat de preocupar i que haurien de servir com a 
                    reflexió de tot aquest llarga lluita. En primer lloc cal dir 
                    que si avui el Congreso de los Diputados ha fet una llei per 
                    al retorn, aquest pas es dóna quasi trenta anys després de 
                    la mort de Franco. Amb aquest fet se’ns evidencia que al llarg 
                    dels anys, l’Estat ha actuat amb una lentitud inadmissible 
                    en un tema que afecta tan directament la sensibilitat democràtica 
                    com és la no rectificació d’un robatori que va ajudar a dissenyar 
                    la pròpia Gestapo. Lamentablement no és l’únic cas en què 
                    es projecten aquesta mena d’inèrcies ja que ha passat igual 
                    en casos com el de les fosses comunes, la no eliminació dels 
                    símbols feixistes i la no anul.lació de sentències. També 
                    s’ha copsat en coses tan bàsiques com són la falta d’una plena 
                    rehabilitació i restitució de les persones i els valors democràtics 
                    republicans. En aquest sentit, volem fer eco d’un document 
                    recentment posat en circulació per Amnistia Internacional 
                    en què es critica la Transició espanyola en contrast amb processos 
                    molt més transparents, reconciliadors i democràtics que s’han 
                    efectuat a d’altres països que també van sortir de règims 
                    antidemocràtics al segle XX, com ara Xile, Argentina, Sud-Àfrica. 
                    Allà, en contrast amb l’Estat espanyol, la veritable dignificació 
                    de les víctimes ha estat un gran bé aconseguit.</font></p>
                  <p><font size="2" face="Arial, Helvetica, sans-serif">Un altre 
                    element inquietant del cas espanyol és el fet que, potser 
                    a resultes d’aquest procés, encara gaudeixin d’una considerable 
                    cobertura mediàtica i política els sectors hostils a aquesta 
                    devolució, sectors que sovint es fan indestriables del tardofranquisme 
                    i de posicions d’escassa credibilitat democràtica, amb casos 
                    fins i tot de defensa del no retorn en base a la legislació 
                    franquista. En aquest sentit cal recordar que qui va insultar 
                    el poble de Salamanca al crit de “són vuestros (los documents) 
                    por derecho de conquista” havia estat, 53 anys abans, col.laborador 
                    entusiasta dels projectes propagandístics de Goebbels. No 
                    han funcionat els mecanismes que hauria d’oferir qualsevol 
                    Estat democràtic per a la resolució dels conflictes de tipus 
                    històric, sobretot quan hi estan en joc elements tan incontrovertibles 
                    com són la restitució d’elements espoliats per una Dictadura 
                    militar que va arribar al poder a través d’un cop d‘estat 
                    sagnant. Encara una darrera reflexió voldríem fer. Durant 
                    els darrers temps hem hagut de sentir com alguns sectors polítics 
                    i mediàtics presentaven la Llei que ha aprovat avui el Congrés 
                    dels Diputats com un “xantatge” que suposadament haurien efectuat 
                    els catalans. Trobem totalment grotesc i insultant aquesta 
                    interpretació del cas. Només la podem entendre com un intent 
                    d’anorrear el nostre dret a la identitat política com a poble 
                    i una manera d’exercir l’exclusió i l’uniformisme. Cal denunciar 
                    que qui defensa una visió així pateix d’un greu dèficit democràtic 
                    i està coincidint amb la mateixa visió que tenia el franquisme 
                    de l’Estat, és a dir, la d’una sola nació “grande y libre”. 
                    Volem pensar que amb el pas que significa aquesta Llei, es 
                    vagi facilitant una progressiva obertura de les portes a la 
                    llibertat, a la comprensió i al respecte mutus entre pobles 
                    així com a la plena restitució de la dignitat de tothom.</font></p>
                  <p>&nbsp;</p>
                  <p><font size="2" face="Arial, Helvetica, sans-serif"><b>Comissió 
                    de la Dignitat</b><br>
                    </font><font size="2" face="Arial, Helvetica, sans-serif">Madrid 
                    15.9.2005<br>
                    <br>
                    <font size="1">Per a més informació: 665727329<br>
                    <br>
                    </font></font></p>
                  </td>
              </tr>
            </table>
            <font size="1" face="Verdana, Arial, Helvetica, sans-serif"><a href="arxiussalamanca.html#002"><br>
            tornar a la p&agrave;gina </a></font></div>
        </td>
      </tr>
    </table>
    <font face="Verdana, Arial, Helvetica, sans-serif" color="#4A4A4A" size="2"><b><font color="#996666"> 
    <br>
    </font></b></font> <b>COMISSIÓ DE LA DIGNITAT</b><br>
    Apartat 9034<br>
    08080 Barcelona<br>
    telèfon: 667976517<br>
    <a href="mailto:dignitat@partal.com">dignitat@partal.com </a><br>
  </center>
</center>
<center>
  <table width="67%" border="0">
    <tr> 
      <td width="15%"> 
        <div align="center"><a href="../segadors/default.html" target="_blank"><img src="../segadors/iconasegadors2002.gif" width="55" height="48" border="0" alt="Els Segadors"></a></div>
      </td>
      <td width="18%"> 
        <div align="center"><a href="../index/index.html"><img src="paginici.jpg" width="31" height="49" border="0" alt="WEB STAP - P&agrave;gina Inici"></a></div>
      </td>
      <td width="14%"> 
        <div align="center"><a href="../forumstap/default.html" target="_blank"><img src="../forumsalvem/botofstap.gif" width="57" height="26" border="0" alt="F&ograve;rum STAP"></a></div>
      </td>
      <td width="18%"> 
        <div align="center"><a href="../20-04/default.html" target="_blank"><img src="../20-04/logo2002trnspxic.gif" width="52" height="57" border="0" alt="aniversaris de l'annexi&oacute; "></a></div>
      </td>
    </tr>
  </table>
  <a href="mailto:webstap@sant-andreu.com"><font size="1" face="Arial, Helvetica, sans-serif">webstap@sant-andreu.com</font></a><a href="javascript:history.back()"><br>
  Tornar</a> 
</center>
</body>


<script language="javascript">
<!--
function openwin(url)
{

var  win=open(url,win,"toolbar=0,menubar=0,resizable=0,screenx=50,screeny=50,left=100,top=50,width=500,height=250,scrollbars=yes")

}

//-->
</script>

<!-- Mirrored from www.sant-andreu.com/catXppcc/arxiussalamancacomunicat150905.htm by HTTrack Website Copier/3.x [XR&CO'2014], Thu, 04 Nov 2021 19:42:39 GMT -->
</html>
