<html>

<!-- Mirrored from www.sant-andreu.com/sara/190705llevadora.htm by HTTrack Website Copier/3.x [XR&CO'2014], Thu, 04 Nov 2021 22:51:27 GMT -->
<head>
<title>Sara</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#000066" topmargin="8">
<div align="center"> <TABLE WIDTH="99%" BORDER="0" BGCOLOR="#FFFF00"> <TR> <TD> 
<TABLE WIDTH="100%" BORDER="0" BGCOLOR="#003399"> <TR> <TD WIDTH="14%"> <DIV ALIGN="right"><A HREF="index.html"><IMG SRC="../ara/fotosara7.jpg" WIDTH="48" HEIGHT="65" BORDER="0"></A></DIV></TD><TD WIDTH="22%"> 
<DIV ALIGN="right"><FONT FACE="Georgia, Times New Roman, Times, serif" SIZE="7"><B><FONT COLOR="#26D5C4"><A HREF="index.html"><IMG SRC="../smr/s.gif" WIDTH="55" HEIGHT="40" BORDER="0"></A>ara</FONT></B></FONT></DIV></TD><TD WIDTH="14%"> 
<DIV ALIGN="right"><A HREF="index.html"><IMG SRC="../ppersonals/ava/logorelleu.gif" WIDTH="88" HEIGHT="65" BORDER="0"></A></DIV></TD><TD WIDTH="50%"> 
<DIV ALIGN="center"><FONT SIZE="6" FACE="Georgia, Times New Roman, Times, serif"><B><FONT COLOR="#26D5C4"><IMG SRC="../smr/m.gif" WIDTH="47" HEIGHT="33">&agrave;rquez 
<IMG SRC="../smr/r.gif" WIDTH="53" HEIGHT="32">obles<BR> <FONT SIZE="4">gestant 
la <FONT COLOR="#FFFF33" SIZE="5">T</FONT><FONT SIZE="5">anit</FONT> </FONT></FONT></B></FONT></DIV></TD></TR> 
</TABLE></TD></TR> </TABLE><font size="3" face="Verdana, Arial, Helvetica, sans-serif" color="#003399"></font> 
<table width="99%" border="0" BGCOLOR="#33CCCC"> <tr bgcolor="#33CCCC"> <td> <div align="center"><TABLE WIDTH="100%" BORDER="0" BGCOLOR="#FFFF00"> 
<TR> <TD> <TABLE WIDTH="100%" BORDER="0"> <TR> <TD WIDTH="41%"><FONT SIZE="3" FACE="Verdana, Arial, Helvetica, sans-serif" COLOR="#003399"><B>PEPI 
DOMÍNGUEZ, COMADRONA</B></FONT> <FONT SIZE="3" FACE="Verdana, Arial, Helvetica, sans-serif" COLOR="#003399"><B> 
</B></FONT></TD><TD WIDTH="36%" VALIGN="bottom"><FONT FACE="Arial, Helvetica, sans-serif" SIZE="1" COLOR="#003399">Gemma 
Tramullas</FONT></TD><TD WIDTH="23%"> <DIV ALIGN="right"><FONT SIZE="1" FACE="Arial, Helvetica, sans-serif">El 
Peri&oacute;dico 19/07/05</FONT></DIV></TD></TR> </TABLE><TABLE WIDTH="100%" BORDER="0" BGCOLOR="#003399"> 
<TR> <TD COLSPAN="3"> <DIV ALIGN="center"><FONT SIZE="2" FACE="Arial, Helvetica, sans-serif" COLOR="#FFFFFF"><BR> 
"<I>La dona ha de poder escollir com vol parir</I>" <BR> <BR> • Reivindica l'espai 
de la casa per donar a llum adequadament i sense riscos afegits<BR> <BR> </FONT></DIV></TD></TR> 
<TR VALIGN="top"> <TD WIDTH="48%"> <DIV ALIGN="left"> <P><FONT SIZE="2" FACE="Arial, Helvetica, sans-serif" COLOR="#FFFFFF">Lobón 
(Badajoz), 1959<BR> Sòcia de Titània-Tascó, que compleix 20 anys assistint parts 
a casa<BR> <BR> Van ser totpoderoses fins fa 50 anys, quan el naixement va ser 
traslladat a l'hospital i posat en mans d'un metge. A Espanya, l'escola de llevadores 
va arribar a estar tancada 10 anys i aquestes professionals van quedar progressivament 
arraconades. Però la creixent demanda d'un part més amable, íntim i respectuós 
per a la dona les ha tornat a posar en primera línia.</FONT></P><P><FONT SIZE="2" FACE="Arial, Helvetica, sans-serif" COLOR="#FFFFFF"><B>--¿Per 
què va decidir tenir les seves dues filles a casa?</B><BR> --Treballava en un 
hospital i veia com s'assistien allà els parts. Els anys 80 van ser molt durs. 
Les dones parien adormides amb Pentotal i els nens naixien amb ventosa. Vaig decidir 
que jo no pariria així. Llavors vaig veure un reportatge d'un part a casa i vaig 
dir: '¡Així vull parir jo!'<BR> <BR> <B>--Mala època per voler tornar a parir 
a casa. ¿Qui eren?</B><BR> --A Barcelona hi havia el Grup de Parts, que estava 
format per llevadores, assistentes socials, psicòlogues i algun metge. Era itinerant, 
no tenia una seu fixa, sinó que els la prestaven i allà ens reuníem parelles de 
tot Catalunya.<BR> <BR> <B>--¿La seva parella pensava igual?</B><BR> --Ell no 
n'estava tan convençut. Ho volia fer tot més convencional, en una clínica, però 
vam tenir la sort que ens invitessin a un part a casa. Aquell dia ell es va emocionar 
molt i va dir que endavant.<BR> <BR> <B>--¿Què hi pinta exactament un home en 
el moment del part?</B><BR> --Per mi és part de la sexualitat femenina i la meva 
parella em va ajudar a parir. Durant el part, em vaig bloquejar unes hores pensant 
en el dolor que sentiria. Llavors ell em va recordar el que era capaç de fer, 
es va emocionar i a mi em va arribar tant la seva emoció que vaig dir "au, vinga". 
Encara m'emociono ara.<BR> <BR> <B>--¿Aleshores ja era llevadora?</B><BR> --Era 
infermera. I em vaig fer llevadora a partir de la meva maternitat per assistir 
parts a casa. Vaig seguir recolzant el Grup de Parts i, el 1985, es va inaugurar 
el centre actual de la cooperativa Titània-Tascó. Però hi va haver un moment que 
van faltar professionals. ¿Com havien de tancar el centre amb la importància que 
havia tingut per a mi? Llavors vaig demanar una excedència de l'hospital i m'hi 
vaig dedicar de ple. Ara som tres sòcies.<BR> <BR> <B>--Actualment encara hi ha 
qui considera que la mare que vol parir a casa està posant en risc la vida del 
nadó i la seva. ¿Què va haver de sentir als anys 80?</B><BR> <BR> </FONT></P></DIV></TD><TD WIDTH="4%"> 
<DIV ALIGN="right"><FONT SIZE="2"><FONT SIZE="2"><FONT FACE="Arial, Helvetica, sans-serif"><FONT FACE="Arial, Helvetica, sans-serif"><FONT COLOR="#FFFFFF"></FONT></FONT></FONT></FONT></FONT></DIV></TD><TD WIDTH="48%"> 
<DIV ALIGN="left"><FONT SIZE="2" FACE="Arial, Helvetica, sans-serif" COLOR="#FFFFFF">--Que 
estava sonada. Que demanaria l'anestèsia a crits. I quan vaig convidar els meus 
companys de l'hospital a veure el vídeo del part em van dir: "¡No sabíem que fossis 
tan primitiva!". Abans érem perseguits, com bruixes, i ara hi ha un cert respecte, 
un acostament per part de les institucions que abans ens denunciaven.<BR> <BR> 
<B>--Els metges es protegeixen molt bé. ¿Què passa si a vostè se li mor un bebè?</B><BR> 
--¡¿Se'm mor un bebè?! El bebè es mor, però a mi no se me n'ha mort cap.<BR> <BR> 
<B>--Té raó. Ha sonat gairebé com si el matés vostè.</B><BR> --Jo ho faré tan 
bé com sàpiga, sigui on sigui, i això tranquil.litza la meva consciència, encara 
que és veritat que hi ha molta pressió i que la portem com podem. Nosaltres no 
som deesses de l'Olimp, no tenim poder sobre la vida i la mort. Aquest és l'error 
que cometen els sanitaris, que s'apoderen de la vida i de la mort i de tot.<BR> 
<BR> <B>--La majoria de les dones tenen por de parir. Pensen en el que anirà malament.</B><BR> 
--És que ens eduquen així. Amb tantes proves i controls, hem passat de veure l'embaràs 
com una cosa fisiològica a veure'l com un risc, com un procés patològic. El 95-98% 
dels parts fisiològics van bé. Ens podem quedar amb aquesta xifra o amb el 5% 
de risc. Però l'absència de risc no existeix a la vida.<BR> <BR> <B>--No s'hi 
deu avenir gaire, amb els seus col.legues metges.</B><BR> --L'obstetre és especialista 
en patologia i actua si es necessiten fòrceps o cirurgia. L'expert en parts naturals 
és la llevadora. La resta és un intrusisme que no es denuncia.<BR> <BR> <B>--Als 
hospitals es fan esforços per humanitzar els parts. ¿Per què seguir parint a casa?</B><BR> 
--És com si diguessin: "Aquestes noies ho fan bé, doncs ara ho farem com elles, 
però a l'hospital". A vegades sembla que sigui perquè no fem parts a casa i no 
és això. Està comprovat que no hi ha més risc parint a casa que en un hospital, 
i la dona ha de poder triar on i com vol parir, perquè allà on es trobi més còmoda 
i confiada serà més fluid el part.<BR> <BR> <B>--¿Per què s'ha robat a les mares 
el protagonisme?</B><BR> --No interessa una mare poderosa que és capaç de crear 
una criatura i parir-la, perquè això li donarà molt de poder a ella i la criatura, 
un poder que socialment no s'accepta. La dona que se sent capaç de crear i de 
parir, també se sent forta i segura. És com un déu.</FONT></DIV></TD></TR> </TABLE></TD></TR> 
</TABLE><b></b></div></td></tr> </table><FONT SIZE="1"><BR></FONT><FONT SIZE="1"><FONT SIZE="2"><A HREF="javascript:history.back()"><FONT COLOR="#33CCCC">Tornar</FONT></A></FONT><BR><BR><img src="../navegador/navegadorblautrnsp.gif" width="684" height="44" usemap="#MapMap" border="0"><map name="MapMap"><area shape="rect" coords="660,6,680,36" href="../stap/default.html" target="_blank" alt="per qu&egrave; la WEB STAP" title="per qu&egrave; la WEB STAP"><area shape="rect" coords="601,3,653,42" href="../andreuencs/andreuencs.html" TARGET="_blank" alt="els Andreuencs" title="els Andreuencs"><area shape="rect" coords="526,2,593,43" href="../cultura/cultura.html" target="_blank" alt="La Cultura i l'Esport a STAP" title="La Cultura i l'Esport a STAP"><area shape="rect" coords="476,3,518,42" href="../entitats/entitats.html" target="_blank" alt="Les Entitats de STAP" title="Les Entitats de STAP"><area shape="rect" coords="429,3,468,41" href="../historia/historia.html" target="_blank" alt="La Hist&ograve;ria de STAP" title="La Hist&ograve;ria de STAP"><area shape="rect" coords="346,4,422,42" href="../comunicacions/default.html" target="_blank" alt="les Comunicacions a STAP" title="les Comunicacions a STAP"><area shape="rect" coords="283,4,339,42" href="../salut/default.html" target="_blank" alt="La Salut a STAP" title="La Salut a STAP"><area shape="rect" coords="202,4,275,42" href="../menjar_beure/default.html" target="_blank" alt="Menjar i Beure a STAP" title="Menjar i Beure a STAP"><area shape="rect" coords="128,4,195,42" href="../supercomer%25E7/default.html" target="_blank" alt="STAP Superf&iacute;cie Comercial" title="STAP Superf&iacute;cie Comercial"><area shape="rect" coords="28,4,122,41" href="../index/index.html" alt="WEB STAP - P&agrave;gina Inici" title="WEB STAP - P&agrave;gina Inici"><area shape="rect" coords="0,8,23,35" href="../sant_andreu/default.html" target="_blank" alt="ubicaci&oacute; de STAP" title="ubicaci&oacute; de STAP"></map><BR><BR></FONT></div>
</body>

<!-- Mirrored from www.sant-andreu.com/sara/190705llevadora.htm by HTTrack Website Copier/3.x [XR&CO'2014], Thu, 04 Nov 2021 22:51:27 GMT -->
</html>
