<html>

<!-- Mirrored from www.sant-andreu.com/solidaritat/bancsgentgran/erroraillarvells.htm by HTTrack Website Copier/3.x [XR&CO'2014], Thu, 04 Nov 2021 22:04:23 GMT -->
<head>
<title>Untitled Document</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#FFFFFF" topmargin="0">
<div align="center"><img src="../../navegador/navegadorblautrnsp.gif" width="760" height="49" usemap="#MapMap" border="0"><map name="MapMap"><area shape="rect" coords="1,10,26,39" href="../../sant_andreu/default.html" target="_blank" alt="ubicaci&oacute; de STAP" title="ubicaci&oacute; de STAP"><area shape="rect" coords="32,5,136,46" href="../../index/index.html" alt="WEB STAP - P&agrave;gina Inici" title="WEB STAP - P&agrave;gina Inici"><area shape="rect" coords="143,5,217,47" href="../../supercomer%25E7/default.html" target="_blank" alt="STAP Superf&iacute;cie Comercial" title="STAP Superf&iacute;cie Comercial"><area shape="rect" coords="225,5,306,47" href="../../menjar_beure/default.html" target="_blank" alt="Menjar i Beure a STAP" title="Menjar i Beure a STAP"><area shape="rect" coords="315,5,377,47" href="../../salut/default.html" target="_blank" alt="La Salut a STAP" title="La Salut a STAP"><area shape="rect" coords="385,5,469,47" href="../../comunicacions/default.html" target="_blank" alt="les Comunicacions a STAP" title="les Comunicacions a STAP"><area shape="rect" coords="477,4,521,46" href="../../historia/historia.html" target="_blank" alt="La Hist&ograve;ria de STAP" title="La Hist&ograve;ria de STAP"><area shape="rect" coords="529,4,576,47" href="../../entitats/entitats.html" target="_blank" alt="Les Entitats de STAP" title="Les Entitats de STAP"><area shape="rect" coords="585,3,659,48" href="../../cultura/cultura.html" target="_blank" alt="La Cultura i l'Esport a STAP" title="La Cultura i l'Esport a STAP"><area shape="rect" coords="668,4,726,47" href="../../andreuencs/andreuencs.html" target="_blank" alt="els Andreuencs" title="els Andreuencs"><area shape="rect" coords="734,7,756,41" href="../../stap/default.html" target="_blank" alt="per qu&egrave; la WEB STAP" title="per qu&egrave; la WEB STAP"></map><br>
  <br>
  <a href="index.html"><img src="../../index/icones.prov/bancsavisxic.gif" width="88" height="92" border="0"></a> 
  <font size="2" face="Verdana, Arial, Helvetica, sans-serif"><br>
  <br>
  <font size="4"><b><font color="#660000" size="5">EL GREU ERROR D'AÏLLAR ELS 
  VELLS</font></b></font><font color="#660000"><br>
  <br>
  <font size="3">• La pèrdua de pes social dels grans és perjudicial per a la 
  societat <br>
  • S'ha d'acabar amb les polítiques que privilegien la divisió per edats</font></font></font><br>
  <br>
  <table width="98%" border="0">
    <tr>
      <td width="61%"><font size="1" face="Verdana, Arial, Helvetica, sans-serif" color="#660000"><b>Javier 
        Elzo</b><i> Catedràtic de Sociologia de la Universitat de Deusto</i></font><i><font size="2" face="Arial, Helvetica, sans-serif" color="#660000"> 
        </font></i></td>
      <td width="39%">
        <div align="right"><font size="1" face="Arial, Helvetica, sans-serif"><font color="#FF6699"><a href="http://www.elperiodico.com/default.asp?idioma=cat&amp;idpublicacio_PK=5" target="_blank"><font color="#660000">El 
          Peri&oacute;dico de Catalunya</font></a></font> <font color="#660000">28 
          de setembre 2003</font></font></div>
      </td>
    </tr>
  </table>
  <br>
  <table width="98%" border="0">
    <tr valign="top"> 
      <td width="48%"> 
        <p><font size="2" face="Arial, Helvetica, sans-serif" color="#660000">Fa 
          pocs dies vam tenir coneixement d'un informe del Centre Reina Sofia 
          per a l'Estudi de la Violència sobre el maltractament a persones grans. 
          Situen pertinentment el fons del problema en el paper dels grans a la 
          societat i a la família. D'això, més que del maltractament directament, 
          voldria reflexionar en aquestes línies.</font></p>
        <p><font size="2" face="Arial, Helvetica, sans-serif" color="#660000">Alguns 
          diuen que la gent gran, encara més els més grans, i no diguem els vells, 
          han perdut pes a la societat actual, en comparació amb la societat tradicional, 
          perquè no tenen ni el poder ni el saber que tenien. No tenen en part 
          el poder perquè al mercat del treball, la família tradicional, on l'avi 
          era el "patró", ha deixat de ser font de producció per ser entitat de 
          consum. Tampoc tenen el saber instrumental que cada dia és menys experiencial. 
          A més a més, el saber informàtic és esotèric amb la finalitat de preservar 
          una corporativa cota de poder. Per raons òbvies, la persona gran té 
          dificultats per introduir-se en aquests coneixements.</font></p>
        <p><font size="2" face="Arial, Helvetica, sans-serif" color="#660000">Sostinc 
          que és necessari fer un canvi radical en les polítiques i pràctiques 
          sectorials que privilegien els particularismes de cada franja d'edat 
          sobre la continuïtat i complementarietat de les edats de la vida humana. 
          Dividim la societat en edats (joves, adults i grans) al mateix temps 
          que la família de tres generacions està desapareixent.</font></p>
        <p><font size="2" face="Arial, Helvetica, sans-serif" color="#660000">Els 
          grans amb prou feines entren en contacte amb els joves. Tenen por dels 
          joves, en part perquè els desconeixen i per la imatge social que els 
          mitjans de comunicació transmeten dels joves. Al seu torn, els joves 
          esquiven els grans. Els veuen com a persones lentes, avorrides, que 
          pregunten, personatges d'una altra època de les quals la cosa més positiva 
          és que, de tant en tant, els donen una mica de diners.</font></p>
        <p><font size="2" face="Arial, Helvetica, sans-serif" color="#660000">Aquestes 
          pràctiques porten greus conseqüències per a la societat: pèrdua de la 
          cohesió social, menys memòria històrica, dificultats més grans per a 
          l'educació dels fills, i més en famílies d'un sol fill, amb els seus 
          grans aïllats, sols, buscant afecte i atenció i una societat que opta 
          per mesures socials substitutòries que, moltes vegades (no diré que 
          sempre), són pitjors que una bona política familiar que ajudi a mantenir 
          sota el mateix sostre les tres generacions.</font></p>
        </td>
      <td width="4%"><font size="2" face="Arial, Helvetica, sans-serif" color="#660000"></font></td>
      <td width="48%"> 
        <p><font size="2" face="Arial, Helvetica, sans-serif" color="#660000">Però, 
          a més a més, hi ha unes polítiques socials que van en el mateix sentit: 
          polítiques de joventut, per un costat, i polítiques de la tercera edat, 
          per un altre. Que se m'entengui bé: no nego l'especificitat d'alguns 
          problemes lligats a l'edat i l'estatus sociolaboral. Com diu Claude 
          Ollivenstein en un dels seus llibres --Naissance de la vieillesse (París 
          1999), una llarga meditació, dolorosa i lúcida, sobre l'envelliment 
          i la sortida de la vida--, fer- se vell és adonar-se que ja no és possible 
          pujar els esglaons de quatre en quatre, ni de dos en dos, per acabar 
          pujant-los d'un en un... i amb parades per agafar alè, mirant amb enveja 
          i nostàlgia el xaval que puja com una exhalació al nostre costat. Només 
          el jove pot no tenir en compte l'edat.</font></p>
        <p><font size="2" face="Arial, Helvetica, sans-serif" color="#660000">Però, 
          un cop dit això, crec que és necessari fomentar espais i polítiques 
          de trobada entre les generacions. Sóc molt escèptic amb les cases de 
          joventut i amb les llars de jubilats, se'n diguin com se'n diguin. Prefereixo 
          centres cívics, culturals, recreatius, etcètera, on convisquin totes 
          les generacions, encara que puguin tenir també els seus espais diferenciats, 
          o els mateixos espais amb usos singulars segons els horaris. Recuperem 
          també la plaça del poble i l'oci col.lectiu.</font></p>
        <p><font size="2" face="Arial, Helvetica, sans-serif" color="#660000">Els 
          grans conformen un col.lectiu social, tan plural com el dels joves. 
          El gran error és considerar els grans com un grup a part. En la pregunta 
          que diu què ha de fer la societat per a la gent gran, com si els grans 
          i la societat fossin dues entitats separades, hi ha la clau del problema 
          i també part de la solució. Els vells estan i són part de la societat 
          i han de participar en la presa de decisions socials. És clar que a 
          vegades el problema ve d'ells mateixos: molta gent gran ha decidit sortir, 
          definitivament, del mercat del treball productiu a una edat jove i entenen 
          la jubilació merament com a retir. Ells mateixos es fan ciutadans assistits, 
          subjectes de drets sense obligacions. Però aquí entrem en un altre tema 
          central que requereix tractament propi.<br>
          <br>
          <br>
          <br>
          <br>
          </font></p>
        <font size="2" face="Arial, Helvetica, sans-serif" color="#660000"><b>Javier 
        Elzo</b><br>
        Catedràtic de Sociologia de la Universitat de Deusto </font></td>
    </tr>
  </table>  
  <br>
  <center>
    <font size="6" face="Courier New, Courier, mono"><b><font size="6" face="Courier New, Courier, mono"><b><font size="7" color="#666666"><a href="../default.html" target="_blank"><img src="../tsolidaritatfonscat.gif" width="204" height="28" alt="Solidaritat STAP" border="0"></a></font></b></font></b></font><br>
    <table width="29%" border="0">
      <tr> 
        <td width="20%"> 
          <div align="center"><a href="../../index/index.html"> <img src="../../guia%20comercial%201999-2000/paginici.jpg" width="31" height="49" border="0" alt="WEB STAP - P&agrave;gina Inici"></a></div>
        </td>
        <td width="31%">
          <div align="center"><a href="../../forumstap/default.html" target="_blank"><img src="../../forumsalvem/botofstap.gif" width="57" height="26" border="0" alt="F&ograve;rum STAP"></a></div>
        </td>
        <td width="26%"> 
          <div align="center"><a href="index.html"><img src="../../index/icones.prov/bancsavisxic.gif" width="47" height="49" border="0"></a></div>
        </td>
        <td width="23%"> 
          <div align="center"><a href="../../stap21/index.html"><img src="../../stap21/logostap21fonsblau.gif" width="40" height="49" border="0" alt="stap21"></a></div>
        </td>
      </tr>
    </table>
    <a href="mailto:webstap@sant-andreu.com">webstap@sant-andreu.com</a> <br>
    <a href="javascript:history.back()"><font size="1">Tornar</font></a>
</center>
  
</div>
</body>

<!-- Mirrored from www.sant-andreu.com/solidaritat/bancsgentgran/erroraillarvells.htm by HTTrack Website Copier/3.x [XR&CO'2014], Thu, 04 Nov 2021 22:04:23 GMT -->
</html>
